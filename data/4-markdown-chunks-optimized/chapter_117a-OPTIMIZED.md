se míjí cílem. Tito angličtí obchodníci z počátku devatenáctého století se nezajímali o celkový produkt průmyslu a jeho rozdělování. Byli vedeni snahou dosahovat zisků a vyhnout se ztrátám.

Klasická ekonomie se mýlila, když ve svém teoretickém systému přiřadila půdě zvláštní místo. Půda je v hospodářském smyslu výrobním faktorem a tvorba cen půdy se řídí stejnými zákony, jakými se řídí tvorba cen ostatních výrobních faktorů. Všechny zvláštnosti ekonomického učení týkající se půdy poukazují na určité zvláštnosti v daných podmínkách.

Faktor času při využívání půdy

Výchozím bodem ekonomických učení o půdě je rozdíl mezi dvěma třídami původních výrobních faktorů, totiž lidskými a nelidskými faktory. Protože je využití nelidských faktorů zpravidla spojeno s právem užívat nějaký pozemek, budeme mluvit o půdě, kdykoli se na tyto faktory budeme odvolávat.