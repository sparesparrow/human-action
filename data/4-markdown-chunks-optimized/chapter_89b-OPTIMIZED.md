Některé požitky nemohou být získány ve stejný okamžik. Člověk nemůže v tentýž večer navštívit představení Carmen a Hamleta. Při nákupu vstupenek si musí vybrat mezi těmito dvěma představeními. I když získá vstupenky do obou divadel na stejný večer jako dar, stejně si musí vybrat. O vstupenkách, které odmítne, si může pomyslet: „Právě nyní mě to nezajímá," nebo „Kéž by to bylo později."