Člověk, jenž interpretuje moc jako fyzickou nebo „skutečnou" sílu konat a považuje násilné jednání za naprostý základ vlády, se dívá na podmínky z úzkého pohledu poddůstojníků, kteří velí četě vojenských nebo policejních sil. Tito poddůstojníci mají v rámci vládnoucí ideologie přidělen konkrétní úkol. Jejich velitelé jim svěřují do péče oddíly, jež jsou nejen vybaveny, vyzbrojeny a zorganizovány pro boj, ale jsou v nemenší míře prodchnuty duchem, jenž je nutí poslouchat vydané rozkazy.