Historické rozumění nikdy nevytvoří výsledky, které by musely být pro všechny přijatelné. Dva historici, kteří se plně shodnou ohledně učení nehistorických věd i ohledně určení faktů v míře, v níž mohou být určeny bez rozumění relevanci, se mohou přít o relevanci faktů. Mohou se plně shodnout na tom, že faktory a, b společně působily tak, že vytvořily účinek P. Mohou nicméně zcela nesouhlasit ohledně relevance přínosu jednotlivých faktorů a, b k celkovému výsledku. Pokud je cílem rozumění přiřadit každému faktoru jeho relevanci, otevírá se vlivu subjektivních soudů. Samozřejmě, nejsou to hodnotové soudy, nevyjadřují historikovy preference. Jsou to soudy relevance.