Ve zpracovatelských oborech a v obchodě se otroci stali podnikateli a jejich fondy, peculium, jejich zákonným kvazivlastnictvím. Otroci byli propouštěni v hojných počtech, protože svobodní lidé poskytovali bývalému majiteli, patronovi, služby cennější, než bylo možné očekávat od otroka. Propuštění z otroctví nebylo aktem milosrdenství a darem ze strany vlastníka. Šlo o úvěrovou transakci, takzvaný nákup svobody na splátky. Propuštěnec byl zavázán poskytovat bývalému majiteli po mnoho let nebo dokonce až do své smrti určité platby a služby. Patronus měl navíc zvláštní právo zdědit nemovitý majetek zemřelého propuštěnce.