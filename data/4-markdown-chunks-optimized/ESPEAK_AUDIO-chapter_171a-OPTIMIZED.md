Úpadek mengerovské tradice

Rakouská škola, a s ní i příčinně-realistická metoda, naneštěstí náhle opustila vrchol svého mezinárodního vlivu. Tento úpadek měl čtyři základní příčiny. První z nich zahrnovala události, k nimž došlo ve Vídni v dekádě vrcholící první světovou válkou. Zejména pak náhlé chřadnutí Böhm-Bawerkovýcb fyzických a tvůrčích sil, završené jeho předčasným úmrtím v roce 1914, a současně s tím růst tvůrčího a intelektuálního vlivu Josepha A. Schumpetera.