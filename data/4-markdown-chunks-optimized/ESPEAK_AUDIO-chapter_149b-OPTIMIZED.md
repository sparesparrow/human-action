Situace se ale mění, když Ruritánie zavede dostatečně vysoké clo, které zabrání Laputáncům dočasně zvýšit své dodávky na ruritánský trh. Nejzřetelnější krátkodobé dopady nového opatření jsou pak skryty do té míry, že jejich existence zůstane veřejnosti utajena. Dlouhodobým dopadům se ale samozřejmě vyhnout nelze. Je jich však dosaženo prostřednictvím série odlišných krátkodobých dopadů, které nejsou tolik viditelné, a tedy nevyvolají takové problémy. Diskuse o „sociálních výhodách", kterou snížení délky pracovního týdne vyvolá, není narušena okamžitým vznikem důsledků, které každý, a ze všeho nejvíce propuštění pracující, považuje za nežádoucí.

Hlavním cílem cel a ostatních protekcionistických nástrojů je dnes zastřít skutečné dopady intervencionistických politik přijímaných s cílem zvýšit životní úroveň mas. Hospodářský nacionalismus je nutným doplňkem těchto populárních politik, jež poškozují materiální blahobyt příjemců mezd, přestože jsou vydávány za opatření, které jej zvýší.