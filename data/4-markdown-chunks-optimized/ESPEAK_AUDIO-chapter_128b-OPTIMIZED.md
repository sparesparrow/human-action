Ke každému ztrátovému projektu, který je uskutečněn s vládní pomocí, existuje odpovídající projekt, od jehož uskutečnění se upustilo jen kvůli zásahu vlády. Přitom by tento neuskutečněný projekt býval ziskový, tj. byl by využil omezené výrobní prostředky v souladu s nejnaléhavějšími potřebami spotřebitelů. Z pohledu spotřebitelů je využití těchto výrobních prostředků pro uskutečnění nevýnosného projektu plýtváním.

Připravuje je o uspokojení, kterému dávají přednost před tím, co jim může poskytnout vládou sponzorovaný projekt.

Důvěřivé masy, které si nevidí na špičku nosu, jsou uneseny báječnými úspěchy svých vládců. Nejsou schopny vidět, že směnku musí splatit ony samy a následně se budou muset zříct mnoha uspokojení, kterých by si spokojeně užívaly, kdyby byla vláda utratila za neziskové projekty méně. Nemají tu představivost, aby uvažovaly o možnostech, které vláda nedovolila uskutečnit.