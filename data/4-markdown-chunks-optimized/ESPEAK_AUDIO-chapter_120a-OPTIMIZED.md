To, že v tržním hospodářství není rozsáhlejší zásoba zemědělských výrobků, je způsobena vzácností kapitálu a práce, nikoli nedostatkem půdy vhodné k obdělávání. Rozšíření plochy půdy, která je k dispozici, by – budou-li všechny ostatní okolnosti stejné – zvýšilo nabídku obilovin a masa, pouze pokud by úrodnost dodatečné půdy převýšila úrodnost mezní půdy, která již obdělávána byla.

Na druhé straně by se nabídka zemědělských produktů zvýšila, pokud by vzrostlo množství práce a dostupného kapitálu, za podmínky, že by spotřebitelé neuvažovali o jiném využití dodatečného množství kapitálu a práce, které by bylo vhodnější pro splnění jejich nejnaléhavějších potřeb.