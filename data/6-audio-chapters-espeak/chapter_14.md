# Chapter 14

## Content

<!-- Source: AUDIO_GENERATED-chapter_14a-OPTIMIZED.md -->

Rolník snažící se získat co nejvyšší úrodu může dle obsahu svých myšlenek zvolit různé metody. Může provádět nějaké magické rituály, může se vypravit na pouť, může zapálit svíčku u svého patrona či může použít více a kvalitnějších hnojiv. Cokoli však udělá, bude jednání, tedy použití prostředků k dosažení cílů. Magie je v širším smyslu druhem technologie. Zaříkávání je účelové jednání, založené na pohledu na svět, který většina našich současníků zatracuje jako pověrčivý, a proto neúčinný.

Koncept jednání však neimplikuje, že je jednání vedeno správnou teorií a technologií slibující úspěch. Neříká, že dosáhne cíle, k němuž směřuje. Pouze implikuje, že člověk provádějící jednání věří, že prostředky, které volí, k žádoucímu efektu povedou.

Žádná skutečnost, kterou etnologie či historie přináší, nepopírá tvrzení, že je logická struktura mysli jednotná pro všechny lidi všech ras, věků a zemí.

