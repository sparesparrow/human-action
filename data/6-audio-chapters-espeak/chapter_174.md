# Chapter 174

## Audio Narration

- [chapter_174a.mp3](../5-audio-chunks-espeak/chapter_174a.mp3)
- [chapter_174b.mp3](../5-audio-chunks-espeak/chapter_174b.mp3)
- [chapter_174c.mp3](../5-audio-chunks-espeak/chapter_174c.mp3)

## Content

<!-- Source: ESPEAK_AUDIO-chapter_174a-OPTIMIZED.md -->

11

Mises vyjádřil mnohem menší nadšení ohledně Wieserových intelektuálních schopností a úspěchů než Schumpeter, ale souhlasil, že Wieser, s výjimkou počáteční inspirace Mengerem, nikomu příliš nedlužil. Ačkoliv Mises připustil, že Wieser „ihned" rozpoznal důležitost Mengerova díla a „v jistých směrech obohatil jeho myšlenky", popřel, že by Wieser byl „tvůrčím myslitelem", a věřil, že vesměs „více uškodil, než pomohl". Wieser podle něj nikdy zcela nepochopil jádro myšlenky subjektivismu v rakouské škole, což mělo za následek mnoho nešťastných chyb z jeho strany... Jeho názory na hodnotovou kalkulaci opravňují k tvrzení, že ho nelze označit za člena rakouské školy, ale že byl spíše členem školy lausannské.

V tomto se shoduje i s Georgem Stiglerem, který uvedl, že Wieserova teorie imputace „je mnohem bližší dřívějším spisům Walrasovým než dílům Mengera a Böhm-Bawerka".

Schumpeter vstoupil na Vídeňskou univerzitu v roce 1901 a v roce 1903 začal studovat ekonomii pod Wieserem, jenž v té době získal Mengerův bývalý post. Osudové setkání těchto dvou v rolích učitele a studenta označilo počátek úpadku mengerovského přístupu k teorii cen i v samotném Rakousku. Schumpeter byl „hluboce ovlivněn" Wieserem a „jejich názory na mnohá témata ekonomické teorie si byly velmi blízké". A zatímco je jistě pravdou, že se Schumpeter účastnil Böhm-Bawerkových slavných seminářů v letech 1905 a 1906 a později ho vášnivě vychvaloval jako svého velkého učitele a mistra, Schumpeter sám označil Walrase a Wiesera ve své první knize za „dva autory, k nimž cítí největší blízkost".

Tato kniha, Das Wesen und der Hauptinhalt der Theoretischen Nationalökonomie publikovaná roku 1908, byla pokusem o vysvětlení a obhajobu modelu „statické ekonomiky" – kde všechny ekonomické veličiny přetrvávají v neměnné, vzájemně určené všeobecné rovnováze – jako hlavního nástroje čisté ekonomické analýzy. A byla to také právě tato kniha, v níž Schumpeter představil koncept „metodologického individualismu", který se později stal tak příznačným pro rakouskou ekonomickou školu.

Das Wesen okamžitě vynesla Schumpetera do elitní skupiny ekonomických teoretiků na kontinentu a učinila z něj předního člena třetí generace rakouské školy. Wieser na knihu napsal dlouhou recenzi, která byla v určitých částech velice pochvalná. Jeho hlavní a poněkud nešťastnou výhradou bylo, že Schumpeter odmítl použít „psychologii" jako základ pro teorii mezního užitku.

Wieser viděl tuto knihu jako výtvor prvotřídní, byť nezralé mysli. Napsal, že člověk v celé knize rozpoznává bohatě a široce cvičenou mysl, jež je otevřena všem intelektuálním proudům současnosti... [Schumpeter], který sám začal před pár lety, může s oprávněnou hrdostí říci, že svou knihu nenapsal pro začátečníky, nýbrž předpokládal dosti detailní znalost stavu naší disciplíny.

Na Walrase kniha zapůsobila také dobře – napsal jednomu svému kolegovi, že je to „velmi solidní a významné dílo". Ve Spojených státech Clark, toho času doyen amerických ekonomů, recenzoval knihu příznivě v Political Science Quarterly, přičemž dospívá k závěru, že „toto dílo je jak kritické, tak konstruktivní, a v každém směru výrazně přispívá k pokroku ekonomické vědy".

<!-- Source: ESPEAK_AUDIO-chapter_174b-OPTIMIZED.md -->

Na rozdíl od svých věhlasných současníků neměl Böhm-Bawerk pro Das Wesen dobrého slova, neboť správně chápal, jak hluboce antimengerovská je použitá teoretická metoda. Přesto také evidentně považoval Schumpetera za špičkového ekonomického teoretika. V typicky pronikavé poznámce pod čarou předložil Böhm-Bawerk zdrcující kritiku Schumpeterova pokusu odstranit v Das Wesen koncepty „příčiny" a „vysvětlení" z ekonomické teorie a nahradit je koncepty „funkce" a „popisu". Böhm-Bawerk však zakončil svou kritiku žertovnou narážkou na „věhlasného ekonomického teoretika", jenž „se nechal pomýlit používáním matematického konceptu funkce, důsledkem čehož si přestal uvědomovat nebezpečí bludného kruhu".

Zejména díky Böhm-Bawerkově přímluvě se Schumpeter stal v roce 1911 ve věku dvaceti osmi let nejmladším řádným profesorem na prestižní univerzitě ve Štýrském Hradci a jedním z nejmladších v celém císařství.

<!-- Source: ESPEAK_AUDIO-chapter_174c-OPTIMIZED.md -->

Böhm-Bawerkův podivně rozporný postoj k Schumpeterovi – jeho despekt k jeho práci a současná úcta k jeho schopnostem – je jasně prozrazen v dopisech, jež napsal Knutu Wicksellovi. V dopise z 9. července 1912 Böhm-Bawerk píše: Schumpeter je také velmi mladý. A samozřejmě také nemohl v žádném případě zvládnout tak gigantický úkol, do něhož si troufl se pustit. Shledávám ho ale velice talentovaným. Jeho další, druhou knihou Teorie hospodářského vývoje

