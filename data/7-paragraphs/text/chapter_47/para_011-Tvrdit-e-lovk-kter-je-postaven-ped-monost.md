
Tvrdit, že člověk, který je postaven před možnost získat více nebo méně za zboží, které chce prodat, si ceteris paribus zvolí vysokou cenu, nevyžaduje žádný další předpoklad. Vyšší cena pro prodávajícího znamená lepší uspokojení jeho potřeb. Totéž se vztahuje mutatis mutandis na kupce. Částka, kterou uspoří při koupi daného zboží, mu umožní utratit víc za uspokojení jiných potřeb. Nakupovat na nejlevnějším trhu a prodávat na tom nejdražším není – pokud budou ostatní věci stejné – jednáním, které by předpokládalo jakékoli zvláštní předpoklady týkající se motivů a mravních zásad toho, kdo jedná. Je to pouze nutný důsledek jakéhokoli jednání v podmínkách tržní směny.

[🔊 Poslechnout audio](/data/7-paragraphs/audio/chapter_47/para_011-Tvrdit-e-lovk-kter-je-postaven-ped-monost.mp3)
