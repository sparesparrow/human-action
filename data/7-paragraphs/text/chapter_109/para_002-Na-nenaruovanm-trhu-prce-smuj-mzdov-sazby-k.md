
Na nenarušovaném trhu práce směřují mzdové sazby k úrovni, při které se rovnají mezní produktivitě každého druhu práce, neboli k výši rovné zvýšení či snížení hodnoty produktu způsobené zaměstnáním či propuštěním jednoho pracovníka. Při této úrovni najdou práci všichni, kdo ji hledají, a všichni, kdo chtějí zaměstnat další pracovníky, jich mohou najmout, kolik požadují. Pokud jsou mzdy zvýšeny nad tuto tržní sazbu, je nevyhnutelným důsledkem nezaměstnanost části potenciální pracovní síly.

[🔊 Poslechnout audio](/data/7-paragraphs/audio/chapter_109/para_002-Na-nenaruovanm-trhu-prce-smuj-mzdov-sazby-k.mp3)
