
Někteří zastánci marxistických a rasistických zásad interpretují epistemologické učení svých stran poněkud zvláštním způsobem. Ochotně připustí, že logická struktura mysli je stejná pro všechny rasy, národy a třídy. Marxismus či rasismus, tvrdí, nikdy neměl v úmyslu popřít tento nezpochybnitelný fakt. Ve skutečnosti chtěli říci, že původem člověka jsou podmíněny historické rozumění, estetická empatie a hodnotové soudy. Je zřejmé, že tyto interpretace není možné díly představitelů polylogismu podpořit. Musí se však analyzovat jako samostatná doktrína.

[🔊 Poslechnout audio](/data/7-paragraphs/audio/chapter_26/para_007-Nkte-zastnci-marxistickch-a-rasistickch-zsa.mp3)
