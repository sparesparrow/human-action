
Stěží existuje větší rozdíl v hodnotových soudech než mezi asketou a člověkem, který si chce bezstarostně užívat života. Nepřekonatelná propast odděluje mnichy a jeptišky od zbytku lidstva. Avšak lidé odhodlaní věnovat se mnišskému ideálu se objevují mezi všemi rasami, národy, třídami a kastami. Někteří z nich byli potomky králů a bohatých šlechticů, jiní byli žebráci. Svatý František a svatá Klára se narodili v Itálii, o jejíchž ostatních obyvatelích nelze rozhodně říci, že by byli světskými věcmi unaveni.

[🔊 Poslechnout audio](/data/7-paragraphs/audio/chapter_26/para_009-St-existuje-vt-rozdl-v-hodnotovch-soudech.mp3)
