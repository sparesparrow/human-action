
Není proto vlastně ani nutné řadit výrobní statky do různých řádů od druhého po n-tý. Neméně zbytečné jsou pedantské diskuse o tom, zda by se měl nějaký konkrétní statek nazývat statkem nejnižšího řádu či spíše statkem vyššího řádu. Zda se mají spotřebním statkem nazývat surová kávová zrna, nebo zrna upražená, nebo mletá káva, nebo již uvařená káva, či káva se smetanou a cukrem, není podstatné. Je jedno, který přístup zvolíme. S ohledem na problém hodnocení je možné vše, co lze říci o spotřebních statcích, aplikovat i na jakýkoli statek vyššího řádu (kromě statků nejvyššího řádu), považujeme-li jej za produkt.

[🔊 Poslechnout audio](/data/7-paragraphs/audio/chapter_26/para_001-Nen-proto-vlastn-ani-nutn-adit-vrobn-statky.mp3)
