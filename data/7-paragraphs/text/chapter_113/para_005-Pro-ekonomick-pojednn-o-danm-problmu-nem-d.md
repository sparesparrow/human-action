
Pro ekonomické pojednání o daném problému nemá žádný zvláštní význam, že pracovník pohlíží na svou námahu a nesnáze nikoli pouze z hlediska újmy z práce a jí zprostředkovaného uspokojení, ale že bere v úvahu i to, zda zvláštní podmínky a okolnosti jejího výkonu zasahují do jeho života a do jaké míry. Skutečnost, že je pracovník ochoten vzdát se naděje na zvýšení svých výdělků přestěhováním se na místo, jež považuje za méně žádoucí, a dává přednost setrvání na svém domácím místě či ve své domácí zemi, není o nic významnější než fakt, že bohatý muž vznešeného původu bez zaměstnání dává přednost nákladnému životu v hlavním městě před levnějším maloměstským životem.

[🔊 Poslechnout audio](/data/7-paragraphs/audio/chapter_113/para_005-Pro-ekonomick-pojednn-o-danm-problmu-nem-d.mp3)
