
V imaginárním konstruktu rovnoměrně plynoucí ekonomiky se všechny výrobní faktory využívají tak, že každý z nich poskytuje ty nejcennější služby. Neexistuje žádná myslitelná a možná změna, která by zlepšila stav uspokojení; žádný faktor se nevyužívá pro uspokojení potřeby a, jestliže toto využití zabraňuje uspokojení potřeby b, které je považováno za cennější než uspokojení a. Je samozřejmě možné popsat tento nereálný stav alokace zdrojů diferenciálními rovnicemi a graficky ho znázornit křivkami. Ale takové prostředky neříkají nic o tržním procesu. Pouze určují fiktivní situaci, v níž by tržní proces přestal pracovat. Matematičtí ekonomové pomíjejí celé teoretické vysvětlení tržního procesu a místo toho věnují svoji pozornost pomocnému pojmu, který ztrácí jakýkoli smysl, pokud se použije mimo souvislost, v níž byl vytvořen.

[🔊 Poslechnout audio](/data/7-paragraphs/audio/chapter_63/para_001-V-imaginrnm-konstruktu-rovnomrn-plynouc-ekono.mp3)
