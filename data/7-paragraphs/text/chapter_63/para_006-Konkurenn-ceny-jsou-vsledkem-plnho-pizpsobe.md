
Konkurenční ceny jsou výsledkem úplného přizpůsobení se prodávajících poptávce spotřebitelů. Za konkurenční ceny je prodávána celá zásoba, která je k dispozici, a specifické výrobní faktory jsou využity v míře, jakou ceny nespecifických komplementárních faktorů dovolí. Žádná část dostupné nabídky není trvale stažena z trhu a mezní jednotka využitých specifických výrobních faktorů nevynáší žádné čisté tržby. Celý hospodářský proces je veden ku prospěchu spotřebitelů.

[🔊 Poslechnout audio](/data/7-paragraphs/audio/chapter_63/para_006-Konkurenn-ceny-jsou-vsledkem-plnho-pizpsobe.mp3)
