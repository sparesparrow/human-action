
Tento bod je důležité zdůraznit, protože bývá při běžném vykládání a ospravedlňování různých opatření překrucován. Tím, že se nějakým firmám a společnostem uleví od břemene dluhů, se „nesníží náklady". Politika úplného nebo částečného smazání dluhů nebo úroků z nich nesnižuje náklady. Přesouvá bohatství od věřitelů k dlužníkům; přenáší dopad ztrát vzniklých v minulosti z jedné skupiny lidí na jinou skupinu, tj. z majitelů kmenových akcií na majitele prioritních akcií a podnikových dluhopisů.

[🔊 Poslechnout audio](/data/7-paragraphs/audio/chapter_63/para_004-Tento-bod-je-dleit-zdraznit-protoe-bv-pi.mp3)
