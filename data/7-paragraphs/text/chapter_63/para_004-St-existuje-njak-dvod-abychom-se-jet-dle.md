
Stěží existuje nějaký důvod, abychom se ještě déle zdržovali výkladem tvrzení kvantitativní ekonomie. Přes všechna honosná prohlášení jejích zastánců se z jejího programu nic neuskutečnilo. Nedávno zesnulý Henry Schultz zasvětil svůj výzkum měření elasticity poptávky po různých komoditách. Profesor Paul H. Douglas velebil Schultzovy výsledky jako „dílo, které je stejně nutné k tomu, aby pomohlo ekonomii přeměnit na víceméně exaktní vědu, jako tomu bylo s určením atomových vah pro rozvoj chemie".

[🔊 Poslechnout audio](/data/7-paragraphs/audio/chapter_63/para_004-St-existuje-njak-dvod-abychom-se-jet-dle.mp3)
