
Srovnání obou metod ekonomické analýzy nám umožňuje pochopit smysl často kladeného požadavku na rozšíření záběru ekonomické vědy a vytvoření dynamické teorie místo pouhého studia statických problémů. Ve vztahu k logické ekonomii ztrácí tento postulát jakýkoli smysl. Logická ekonomie je bytostně teorií procesů a změn. Uchyluje se k imaginárnímu konstruktu stavu beze změn pouze kvůli objasnění jevů změny. Jinak je tomu ale u matematické ekonomie. Její rovnice a vzorce se omezují na popis rovnovážných stavů a nejednání.

[🔊 Poslechnout audio](/data/7-paragraphs/audio/chapter_63/para_007-Srovnn-obou-metod-ekonomick-analzy-nm-umouj.mp3)
