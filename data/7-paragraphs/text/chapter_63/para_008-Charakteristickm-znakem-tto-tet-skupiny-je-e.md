
Charakteristickým znakem této třetí skupiny je, že její představitelé se otevřeně a vědomě zaměřují na řešení katalaktických problémů bez jakýchkoli odkazů na tržní proces. Jejich ideálem je vytvořit ekonomickou teorii podle vzoru mechaniky. Stále znovu se obracejí k analogiím s klasickou mechanikou, která je dle jejich názoru jedinečným a absolutním modelem vědeckého zkoumání. Není třeba znovu vysvětlovat, proč je tato analogie povrchní a zavádějící a v jakém ohledu se vědomé lidské jednání zásadně liší od pohybu, který je předmětem zkoumání mechaniky.

[🔊 Poslechnout audio](/data/7-paragraphs/audio/chapter_63/para_008-Charakteristickm-znakem-tto-tet-skupiny-je-e.mp3)
