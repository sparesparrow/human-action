
Jedinečná pozice, kterou faktor práce zaujímá v našem světě, plyne z jeho nespecifického charakteru. Všechny přírodou dané primární výrobní faktory, tj. všechny přírodní věci a síly, které člověk může použít pro zlepšení svého blahobytu, mají specifické vlastnosti a schopnosti. Existují cíle, pro jejichž dosažení jsou vhodnější, cíle, pro jejichž dosažení jsou méně vhodné, a cíle, pro něž se vůbec nehodí. Lidská práce je však vhodná a současně nepostradatelná pro vykonávání všech myslitelných procesů a způsobů výroby.

[🔊 Poslechnout audio](/data/7-paragraphs/audio/chapter_32/para_009-Jedinen-pozice-kterou-faktor-prce-zaujm-v-na.mp3)
