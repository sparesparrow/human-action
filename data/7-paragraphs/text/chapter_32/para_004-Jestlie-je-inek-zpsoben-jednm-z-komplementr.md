
Jestliže je účinek způsobený jedním z komplementárních faktorů nedělitelný, je optimum jedinou kombinací, která žádoucí výsledek přináší. K nabarvení kousku vlny na určitý odstín je třeba určitého množství barviva. Větší či menší množství by zamýšlený výsledek zkazilo. Máme-li k dispozici větší množství barviva, musíme ho část nechat stranou. Máme-li k dispozici množství menší, můžeme obarvit jen část. Klesající výnosy v tomto případě vedou k naprosté neužitečnosti dodatečného množství, které dokonce nesmí být použito, protože by zamýšlený výsledek zmařilo.

[🔊 Poslechnout audio](/data/7-paragraphs/audio/chapter_32/para_004-Jestlie-je-inek-zpsoben-jednm-z-komplementr.mp3)
