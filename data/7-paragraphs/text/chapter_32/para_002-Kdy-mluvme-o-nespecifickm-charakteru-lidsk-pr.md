
Když mluvíme o nespecifickém charakteru lidské práce, samozřejmě netvrzíme, že je veškerá lidská práce stejné kvality. Chceme pouze ukázat, že rozdíly v druzích práce, které je třeba k výrobě různých komodit, jsou větší než rozdíly ve vrozených schopnostech lidí. (Zde se nezabýváme kreativním výkonem génia. Práce génia přesahuje sféru běžného lidského jednání a je jako dar osudu lidstvu. Rovněž nebereme zřetel na institucionální bariéry, jež brání některým lidem v přístupu k jistým zaměstnáním a vzdělání, které je pro ně třeba.) Vrozená nerovnost různých jednotlivců neruší zoologickou jednotu a homogenitu druhu člověk do takové míry, aby dělila nabídku práce do nespojitých oddílů. Potenciální nabídka práce dostupná pro výkon každého zaměstnání tak převyšuje skutečnou poptávku po této práci. Nabídku každého typu specializované práce lze zvýšit stažením pracovníků z jiných odvětví a jejich tréninkem.

[🔊 Poslechnout audio](/data/7-paragraphs/audio/chapter_32/para_002-Kdy-mluvme-o-nespecifickm-charakteru-lidsk-pr.mp3)
