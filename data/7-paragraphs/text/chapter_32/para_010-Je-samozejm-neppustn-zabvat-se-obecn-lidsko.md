
Je samozřejmě nepřípustné zabývat se obecně lidskou prací jako takovou. Bylo by základní chybou opomíjet, že se lidé a jejich schopnosti pracovat liší. Práce, kterou umí jeden člověk, je vhodnější pro některé cíle, méně vhodná pro cíle jiné a zcela nevhodná pro ostatní cíle. Jedním z nedostatků klasické ekonomie bylo, že nevěnovala dostatečnou pozornost tomuto faktu a nevzala jej v potaz při konstrukci své vlastní teorie hodnoty, cen a mzdových sazeb. Lidé nehospodaří s prací obecně, ale s konkrétními dostupnými druhy práce, které se široce liší v kvalitě a kvantitě.

[🔊 Poslechnout audio](/data/7-paragraphs/audio/chapter_32/para_010-Je-samozejm-neppustn-zabvat-se-obecn-lidsko.mp3)
