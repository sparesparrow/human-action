
V tržním hospodářství jsou všechny věci, jež se kupují a prodávají za peníze, označeny cenami v penězích. V peněžní kalkulaci se zisk projevuje jako přebytek utržených peněz nad vydanými penězi a ztráta jako přebytek vydaných peněz nad utrženými penězi. Zisk a ztráta mohou být vyjádřeny v konkrétních peněžních částkách. V peněžních jednotkách je možno určit, jaký byl zisk nebo ztráta jednotlivce. To však není tvrzení o společenském jevu, o příspěvku jednotlivce ke společnému úsilí, jak ho hodnotí ostatní členové společnosti.

[🔊 Poslechnout audio](/data/7-paragraphs/audio/chapter_58/para_010-V-trnm-hospodstv-jsou-vechny-vci-je-se-ku.mp3)
