
Podnikatel, stejně jako každý jednající člověk, vždy spekuluje. Pracuje s nejistými podmínkami v budoucnosti. Jeho úspěch nebo prohra závisí na správnosti toho, jak předvídá nejisté události. Pokud neodhadne věci, které přijdou, je ztracen. Jediným zdrojem, z něhož pramení zisk podnikatele, je jeho schopnost předvídat budoucí požadavky spotřebitelů lépe než ostatní lidé. Kdyby všichni správně odhadovali budoucí stav na trhu s určitou komoditou, její cena i cena všech příslušných komplementárních výrobních faktorů by již dnes odpovídaly tomuto budoucímu stavu.

[🔊 Poslechnout audio](/data/7-paragraphs/audio/chapter_58/para_004-Podnikatel-stejn-jako-kad-jednajc-lovk-v.mp3)
