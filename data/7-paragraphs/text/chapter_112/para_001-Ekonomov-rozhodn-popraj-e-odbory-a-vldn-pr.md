
Ekonomové rozhodně popírají, že odbory a vládní prodělnické zákonodárství mohou prospět či že prospěly trvale celé třídě námezdných pracovníků a zvýšit jejich životní úroveň. Antiekonomové říkají, že fakta tyto mylné závěry vyvrátila. Státníci a zákonodárci, kteří schválili příslušný zákon, prokázali lepší porozumění skutečnosti než ekonomové. Zatímco filozofie laissez faire bez soucitu a lítosti tvrdila, že utrpení pracujícího lidu je nevyhnutelné, selský rozum neodborníků úspěšně potlačil nejhorší výstřelky podniků ženoucích se za ziskem. Zlepšení podmínek pracovníků je v plné míře zásluhou vlád a odborů.

[🔊 Poslechnout audio](/data/7-paragraphs/audio/chapter_112/para_001-Ekonomov-rozhodn-popraj-e-odbory-a-vldn-pr.mp3)
