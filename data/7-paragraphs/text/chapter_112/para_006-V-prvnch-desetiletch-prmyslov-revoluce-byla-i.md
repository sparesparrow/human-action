
V prvních desetiletích průmyslové revoluce byla životní úroveň továrních dělníků otřesná v porovnání s tehdejšími podmínkami vyšších tříd i se současnými podmínkami lidí pracujících v průmyslu. Pracovní doba byla dlouhá, hygienické podmínky v dílnách strašné. Schopnost jednotlivce pracovat byla rychle vyčerpána. Skutečností ovšem zůstává, že pro nadbytečné obyvatelstvo, které bylo kvůli ohrazování půdy přivedeno až na samou hranici bídy a pro které neexistoval v rámci stávajícího výrobního systému žádný prostor, byla práce v továrnách záchranou.

[🔊 Poslechnout audio](/data/7-paragraphs/audio/chapter_112/para_006-V-prvnch-desetiletch-prmyslov-revoluce-byla-i.mp3)
