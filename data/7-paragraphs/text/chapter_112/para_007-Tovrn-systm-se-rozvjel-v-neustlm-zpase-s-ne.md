
Tovární systém se rozvíjel v neustálém zápase s nesčetnými překážkami. Musel bojovat s rozšířenými předsudky, starými zavedenými zvyklostmi, právně závaznými pravidly a regulacemi, odporem úřadů, zájmy privilegovaných skupin, závistí cechů. Kapitálové vybavení jednotlivých firem bylo nedostatečné, poskytování úvěrů velmi obtížné a nákladné. Nedostávalo se technologických a obchodních zkušeností. Většina majitelů továren neuspěla; úspěchu dosáhlo jen poměrně málo z nich. Zisky byly občas značné, ovšem totéž platilo i pro ztráty. Trvalo mnoho desetiletí, než se stalo běžným větší část zisků znovu investovat a tím naakumulovat kapitál dostatečný k podnikání ve větším rozsahu.

[🔊 Poslechnout audio](/data/7-paragraphs/audio/chapter_112/para_007-Tovrn-systm-se-rozvjel-v-neustlm-zpase-s-ne.mp3)
