
Tyto myšlenky prostupují většinu historických studií zabývajících se vývojem moderního industrialismu. Autoři začnou načrtnutím idylického obrázku podmínek existujících před začátkem průmyslové revoluce. Říkají nám, že v té době byly poměry celkem vzato vyhovující. Rolníci byli šťastni. Totéž platí i pro ty, kdo se účastnili systému domácí práce. Pracovali ve svých chalupách a těšili se určité ekonomické nezávislosti, protože vlastnili pár záhonků na své zahrádce a nějaké nástroje. Ovšem potom do jejich života „jako válka nebo mor zasáhla průmyslová revoluce". Tovární systém ponížil svobodného pracovníka prakticky do postavení otroka; snížil jeho životní úroveň na úroveň pouhého přežití; nahnal ženy a děti do továren a tím zničil rodinný život a podryl samotné základy společnosti, morálky a veřejného zdraví. Malá menšina bezcitných vykořisťovatelů chytře uspěla při zotročování naprosté většiny.

[🔊 Poslechnout audio](/data/7-paragraphs/audio/chapter_112/para_002-Tyto-mylenky-prostupuj-vtinu-historickch-stud.mp3)
