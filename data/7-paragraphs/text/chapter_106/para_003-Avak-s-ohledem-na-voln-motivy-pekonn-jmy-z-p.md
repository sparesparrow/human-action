
Avšak s ohledem na volní motivy překonání újmy z práce je role, kterou hrají radost a omrzelost prací, pouze náhodná a nepříliš významná. Je nad vši pochybnost, že lidé nebudou pracovat jen pro radost z práce. Radost z práce nenahradí nepřímé uspokojení z práce. Jediným prostředkem, jak přimět člověka pracovat více a lépe, je nabídnout mu vyšší odměnu. Je marné lákat ho na radost z práce. Když se diktátoři sovětského Ruska, nacistického Německa a fašistické Itálie snažili přiřadit radosti z práce určitou roli ve svém výrobním systému, jejich očekávání byla zklamána.

[🔊 Poslechnout audio](/data/7-paragraphs/audio/chapter_106/para_003-Avak-s-ohledem-na-voln-motivy-pekonn-jmy-z-p.mp3)
