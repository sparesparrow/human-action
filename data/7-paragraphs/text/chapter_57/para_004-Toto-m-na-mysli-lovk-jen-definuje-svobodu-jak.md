
Toto má na mysli člověk, jenž definuje svobodu jako postavení jednotlivce v rámci tržního hospodářství. Je svobodný v tom smyslu, že ho zákony ani vláda nenutí vzdát se samostatnosti a práva na sebeurčení ve větší míře, než nakolik to dělají nevyhnutelné praxeologické zákony. To, čeho se zříká, je pouze zvířecí svoboda žít bez ohledu na existenci jiných jedinců svého druhu. Jedinci, kterým zlá vůle, krátkozrakost nebo duševní nedostatečnost nedovoluje uvědomit si, že svým jednáním rozvracejícím společnost škodí sami sobě i všem jiným lidským bytostem, jsou prostřednictvím společenského aparátu nátlaku a donucení přinuceni od takových činů upustit.

[🔊 Poslechnout audio](/data/7-paragraphs/audio/chapter_57/para_004-Toto-m-na-mysli-lovk-jen-definuje-svobodu-jak.mp3)
