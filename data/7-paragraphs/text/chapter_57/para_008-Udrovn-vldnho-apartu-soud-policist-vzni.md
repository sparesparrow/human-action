
Udržování vládního aparátu soudů, policistů, věznic a ozbrojených sil vyžaduje značné výdaje. Vybírání daní pro tyto účely je plně slučitelné se svobodou, které se v nenarušovaném tržním hospodářství těší jednotlivec. Toto tvrzení se samozřejmě nerovná ospravedlnění konfiskačních a diskriminačních daňových metod, které dnes praktikují samozvané pokrokářské vlády. Tuto skutečnost je třeba zdůraznit, protože v dnešní době intervencionismu a trvalého „pokroku" směrem k totalitě využívají vlády svou pravomoc vybírat daně k destrukci tržního hospodářství.

[🔊 Poslechnout audio](/data/7-paragraphs/audio/chapter_57/para_008-Udrovn-vldnho-apartu-soud-policist-vzni.mp3)
