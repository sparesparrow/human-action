
Pojem svobody má smysl pouze tehdy, když se vztahuje na mezilidské vztahy. Existovali autoři, kteří vyprávěli příběhy o původní – přirozené – svobodě, kterou člověk údajně měl v báječném přírodním stavu předcházejícímu ustanovení společenských vztahů. Nicméně takoví duševně i hospodářsky soběstační jedinci nebo rodiny, kteří se potulovali krajem, byli svobodní pouze tak dlouho, dokud nezkřížili cestu někomu silnějšímu. V nelítostné biologické soutěži měl vždy pravdu silnější a slabšímu nezbyla jiná možnost než se bezpodmínečně podrobit.

[🔊 Poslechnout audio](/data/7-paragraphs/audio/chapter_57/para_004-Pojem-svobody-m-smysl-pouze-tehdy-kdy-se-vztahu.mp3)
