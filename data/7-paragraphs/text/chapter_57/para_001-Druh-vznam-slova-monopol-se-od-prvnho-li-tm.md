
Druhý význam slova monopol se od prvního liší tím, že popisuje stav věcí, který je slučitelný s podmínkami tržního hospodářství. V tomto smyslu je držitel monopolu jednotlivec nebo skupina jednotlivců plně spojených pro společné jednání, kteří mají výhradní kontrolu nad dodávkami určité komodity. Jestliže definujeme termín monopol tímto způsobem, ukáže se, že okruh působnosti monopolů je obrovský. Výrobky zpracovatelského průmyslu se navzájem více či méně liší. Každá továrna produkuje výrobky, které se liší od výrobků z jiných podniků.

[🔊 Poslechnout audio](/data/7-paragraphs/audio/chapter_57/para_001-Druh-vznam-slova-monopol-se-od-prvnho-li-tm.mp3)
