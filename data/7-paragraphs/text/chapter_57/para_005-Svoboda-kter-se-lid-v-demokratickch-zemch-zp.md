
Svoboda, které se lidé v demokratických zemích západní civilizace těšili v letech, kdy triumfoval starý liberalismus, nebyla plodem ústav, listin svobod, zákonů a nařízení. Tyto dokumenty pouze usilovaly o ochranu svobody a volnosti, která byla pevně zavedena fungováním tržního hospodářství, proti neoprávněným zásahům ze strany úředníků. Žádná vláda a žádné občanské právo nemohou svobodu zaručit a zavést jinak než podporou a ochranou základních institucí tržního hospodářství. Vládou je vždy myšlen nátlak a donucení a je nutně vždy opakem ke svobodě.

[🔊 Poslechnout audio](/data/7-paragraphs/audio/chapter_57/para_005-Svoboda-kter-se-lid-v-demokratickch-zemch-zp.mp3)
