
Ať již je systém vlády jakýkoli, základem, na němž je vybudován a na němž také spočívá, je vždy názor těch, jimž se vládne, že poslouchat vládu a být k ní loajální slouží jejich vlastním zájmům lépe než povstání a ustavení jiného režimu. Většina má moc odstranit nepopulární vládu a tuto moc použije, kdykoli začne být přesvědčena, že to její vlastní blaho vyžaduje. Občanská válka a revoluce jsou prostředky, jimiž nespokojené většiny svrhávají vládce a metody vládnutí, jež jim nevyhovují.

[🔊 Poslechnout audio](/data/7-paragraphs/audio/chapter_35/para_001-A-ji-je-systm-vldy-jakkoli-zkladem-na-nm.mp3)
