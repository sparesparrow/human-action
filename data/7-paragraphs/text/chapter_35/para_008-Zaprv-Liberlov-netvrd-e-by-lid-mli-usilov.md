
Zaprvé: Liberálové netvrdí, že by lidé měli usilovat o výše uvedené cíle. Říkají, že obrovská většina dává přednost životu ve zdraví a hojnosti před bídou, hladověním a smrtí. O správnosti tohoto tvrzení nelze pochybovat. Je prokázáno skutečností, že všechny antiliberální doktríny – teokratická dogmata různých náboženských, nacionalistických a socialistických stran i stran podporujících plánované hospodářství – přebírají, co se těchto záležitostí týče, stejný názor. Všechny svým stoupencům slibují život v hojnosti.

[🔊 Poslechnout audio](/data/7-paragraphs/audio/chapter_35/para_008-Zaprv-Liberlov-netvrd-e-by-lid-mli-usilov.mp3)
