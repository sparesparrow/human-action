
Nezáleží na tom, jestli autokrat zakládá své nároky na božských právech pomazaných králů nebo na historickém poslání avantgardy proletariátu, ani na tom, jestli se nejvyšší bytost nazývá Geist nebo Humanité. Termíny společnost a stát, jak jsou používány současnými obhájci socialismu, plánování a společenské kontroly veškeré činnosti jednotlivců, označují božstvo. Kněží této nové víry připisují svým idolům všechny ty vlastnosti, které teologové připisují Bohu – všemocnost, vševědoucnost, nekonečnou dobrotu a tak dále.

[🔊 Poslechnout audio](/data/7-paragraphs/audio/chapter_35/para_008-Nezle-na-tom-jestli-autokrat-zakld-sv-nrok.mp3)
