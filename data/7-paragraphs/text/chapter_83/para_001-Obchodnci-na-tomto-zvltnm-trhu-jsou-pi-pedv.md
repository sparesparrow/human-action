
Obchodníci na tomto zvláštním trhu jsou při předvídání budoucích změn rychlejší než zbytek lidí. V důsledku toho odráží cenová struktura devizového trhu nový peněžní vztah dříve než ceny mnohých statků a služeb. Jakmile domácí inflace začne jakkoli ovlivňovat ceny některých statků a dlouho předtím, než se její dopady na většinu cen statků a služeb vyčerpají, ceny zahraničních měn porostou až do bodu odpovídajícího konečnému stavu domácích cen a mzdových sazeb.

[🔊 Poslechnout audio](/data/7-paragraphs/audio/chapter_83/para_001-Obchodnci-na-tomto-zvltnm-trhu-jsou-pi-pedv.mp3)
