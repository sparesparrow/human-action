
Tyto skutečnosti je možné vyjádřit tvrzením, že denní stav platební bilance mezi A a B určuje denní bod, v němž je – v mezích stanovených bodem vývozu a bodem dovozu zlata – směnný kurz měn stanoven. Nesmíme ovšem zapomenout, že toto nastane pouze v případě, nezamýšlejí-li obyvatelé A a B změnit objem hotovosti ve svém držení. Pouze tehdy se totiž lze zcela vyhnout převodu zlata a udržet směnný kurz měn mezi body dovozu a vývozu zlata.

[🔊 Poslechnout audio](/data/7-paragraphs/audio/chapter_83/para_003-Tyto-skutenosti-je-mon-vyjdit-tvrzenm-e-de.mp3)
