
Jedním z nedostatků filozofie devatenáctého století bylo, že chybně vykládala smysl kosmické změny a do teorie biologické přeměny propašovala myšlenku pokroku. Pokud se někdo dívá z jakéhokoli daného stavu věcí nazpět na minulé stavy, může jednoduše používat termíny vývoj a evoluce v neutrálním smyslu. Pak evoluce označuje proces, který vedl z minulých podmínek do současných. Je však třeba mít se na pozoru před fatální chybou směšování změny se zlepšením a evoluce s vývojem k vyšším formám života.

[🔊 Poslechnout audio](/data/7-paragraphs/audio/chapter_41/para_009-Jednm-z-nedostatk-filozofie-devatenctho-stolet.mp3)
