
Měnová teorie hospodářského cyklu, nebo také teorie hospodářského cyklu založená na oběžném úvěru, musela překonat nejen teoretické omyly, ale také politické předsudky. Veřejné mínění má sklon vidět v úroku pouze institucionální překážku bránící rozšíření výroby. Neuvědomuje si, že diskont budoucích statků vůči statkům současným je nutnou a věčnou kategorií lidského jednání a nemůže být zrušen bankovními manipulacemi. Podle názoru bláznů a demagogů je úrok výsledkem zlotřilých machinací drsných vykořisťovatelů. Stará nechuť k úroku byla opět vzkříšena moderním intervencionismem. Drží se dogmatu, že jednou z hlavních povinností dobrých vlád je snížit úrokovou míru, jak jen je to možné, nebo ji zcela zrušit. Všechny současné vlády jsou fanaticky oddány politice snadno dostupných peněz. Jak již bylo poznamenáno, britská vláda tvrdila, že úvěrová expanze provedla „zázrak ... přeměny kamene v chléb".

[🔊 Poslechnout audio](/data/7-paragraphs/audio/chapter_103/para_002-Mnov-teorie-hospodskho-cyklu-nebo-tak-teori.mp3)
