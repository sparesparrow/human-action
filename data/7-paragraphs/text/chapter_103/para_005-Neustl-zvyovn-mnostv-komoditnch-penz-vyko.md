
Neustálé zvyšování množství komoditních peněz vykonávalo na úvěrový trh stálý expanzionistický tlak. Hrubá tržní úroková míra byla v průběhu posledních století trvale ovlivňována přílivem dodatečných peněz na úvěrový trh. Tento tlak byl pochopitelně v posledních sto padesáti letech v anglosaských zemích a posledních sto let v zemích na evropském kontinentu vysoce převýšen důsledky souběžného vývoje oběžného úvěru poskytovaného bankami vedle jejich – čas od času opakovaných – přímočarých snah o snížení hrubé tržní úrokové míry zesílenou úvěrovou expanzí.

[🔊 Poslechnout audio](/data/7-paragraphs/audio/chapter_103/para_005-Neustl-zvyovn-mnostv-komoditnch-penz-vyko.mp3)
