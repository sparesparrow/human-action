
Jestliže však úrok není pouze peněžním jevem, a proto nemůže být trvale snížen nebo zcela odstraněn jakkoli velikým zvýšením nabídky peněz a fiduciárních prostředků, je zapotřebí ekonomické vysvětlení toho, jakým způsobem se znovu ustaví úroková míra odpovídající tržním nepeněžním datům. Ekonomie musí vysvětlit, jaký proces odchyluje tržní míru od úrovně odpovídající poměru hodnocení současných a budoucích statků ze strany lidí. Pokud by to ekonomie nedokázala, nepřímo by přiznala, že úrok je peněžním jevem a může během změn peněžního vztahu dokonce i zcela zmizet.

[🔊 Poslechnout audio](/data/7-paragraphs/audio/chapter_103/para_008-Jestlie-vak-rok-nen-pouze-pennm-jevem-a-pr.mp3)
