
Je tedy jasné, že je zbytečné ospravedlňovat novou úvěrovou expanzi odkazem na nevyužitou kapacitu, neprodané – nebo jak lidé chybně říkají „neprodejné" – zásoby a nezaměstnané pracovníky. Začátek úvěrové expanze se střetává s pozůstatky předešlých mylných investic a mylného užití práce, dosud nezahlazených procesem přizpůsobení, a zdánlivě tyto dřívější chyby napraví. Ve skutečnosti však jde o pouhé přerušení procesu přizpůsobení a návratu do správných podmínek. Existence nevyužité kapacity a nezaměstnanosti není platným argumentem zpochybňujícím správnost teorie založené na oběžném úvěru. Víra zastánců úvěrové expanze a inflace, že zdržení se další úvěrové expanze a inflace povede k prodloužení deprese, je zcela chybná. Jimi navrhované řešení nepovede k věčnému trvání boomu. Pouze naruší ozdravný proces.

[🔊 Poslechnout audio](/data/7-paragraphs/audio/chapter_103/para_004-Je-tedy-jasn-e-je-zbyten-ospravedlovat-novou.mp3)
