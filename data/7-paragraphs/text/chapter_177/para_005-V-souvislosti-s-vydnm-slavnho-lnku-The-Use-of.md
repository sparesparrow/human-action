
V souvislosti s vydáním slavného článku The Use of Knowledge in Society v roce 1945 opustil Hayek definitivně neuskutečnitelný projekt dynamizace teorie všeobecné rovnováhy. Namísto toho zúžil oblast svého zájmu na problém rozložení znalostí mezi členy společnosti, a předpokládaje, že skutečné ceny jsou vždy poblíž svých všeobecně-rovnovážných hodnot, tvrdil, že „pouhá skutečnost, že pro každou komoditu existuje jedna cena … vede k řešení, kterého by (samozřejmě jen teoreticky) mohlo být dosaženo jedinou myslí disponující všemi informacemi, jež jsou ve skutečnosti rozptýleny mezi všechny zúčastněné jedince".

[🔊 Poslechnout audio](/data/7-paragraphs/audio/chapter_177/para_005-V-souvislosti-s-vydnm-slavnho-lnku-The-Use-of.mp3)
