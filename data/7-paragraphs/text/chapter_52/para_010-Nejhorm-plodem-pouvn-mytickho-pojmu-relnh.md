
Nejhorším plodem používání mytického pojmu reálného kapitálu bylo, že ekonomové začali bádat nad falešným problémem, kterým je produktivita (reálného) kapitálu. Výrobní faktor je podle definice věc, která může přispět k úspěchu výrobního procesu. Jeho tržní cena plně odráží hodnotu, již jeho příspěvku připisují lidé. Za služby, které jsou od použití výrobního faktoru očekávány (tj. za jeho příspěvek k produktivitě), se při tržních obchodech platí podle plné hodnoty, jakou mu lidé připisují. Tyto faktory jsou považovány za cenné pouze kvůli těmto službám. Tyto služby jsou jediným důvodem, proč za ně lidé platí nějaké ceny.

[🔊 Poslechnout audio](/data/7-paragraphs/audio/chapter_52/para_010-Nejhorm-plodem-pouvn-mytickho-pojmu-relnh.mp3)
