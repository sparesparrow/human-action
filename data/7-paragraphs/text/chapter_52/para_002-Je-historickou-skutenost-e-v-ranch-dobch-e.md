
Je historickou skutečností, že v raných dobách účetnictví obchodníci, kteří byli pionýry peněžní kalkulace, většinou nezahrnovali své budovy a půdu do pojmu kapitálu. Jinou historickou skutečností je, že zemědělci na svou půdu koncept kapitálu uplatňovali jen pomalu. Dokonce i dnes a v nejvyspělejších zemích má pouze část zemědělců představu o postupech spolehlivého účetnictví. Mnoho zemědělců mlčky souhlasí s tím, že v účetnictví není věnována náležitá pozornost půdě a jejímu přínosu pro zemědělskou výrobu. Její účetní položky nezahrnují peněžní ekvivalent půdy, a proto nereagují na změny tohoto ekvivalentu. Takové účty jsou chybné, protože nezprostředkovávají informaci, k jejímuž zjištění kapitálové účetnictví jako k jedinému svému cíli směřuje.

[🔊 Poslechnout audio](/data/7-paragraphs/audio/chapter_52/para_002-Je-historickou-skutenost-e-v-ranch-dobch-e.mp3)
