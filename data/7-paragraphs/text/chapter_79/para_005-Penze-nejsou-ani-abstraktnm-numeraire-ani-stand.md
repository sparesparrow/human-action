
Peníze nejsou ani abstraktním numeraire, ani standardem hodnoty nebo cen. Jsou nutně ekonomickým statkem a jako takové jsou ohodnocovány a oceňovány podle své podstaty, tj. podle služeb, které člověku plynou z držby hotovosti. Na trhu se vždy vyskytují změny a pohyb. Peníze existují jen díky výkyvům. Peníze jsou prvkem změny ne proto, že „obíhají", ale proto, že jsou drženy v podobě hotovosti. Lidé drží peníze jen proto, že očekávají změny, o jejichž druhu a rozsahu nevědí nic přesného.

[🔊 Poslechnout audio](/data/7-paragraphs/audio/chapter_79/para_005-Penze-nejsou-ani-abstraktnm-numeraire-ani-stand.mp3)
