
Dějiny myšlenek a myšlení jsou rozpravou, která se vede z generace na generaci. Myšlení pozdější doby vyrůstá z myšlení dřívější doby. Bez pomoci podnětů by byl intelektuální proces nemožný. Spojitost lidského vývoje, setí pro potomky a sklízení na polích vymýcených a obdělaných předky, se projevuje také v dějinách vědy a idejí. Od svých praotců jsme nezdědili pouze zásobu výrobků různých druhů zboží, která je zdrojem našeho materiálního bohatství; stejně jsme zdědili i ideje a myšlenky, teorie a technologie, jimž naše myšlení vděčí za svou produktivitu.

[🔊 Poslechnout audio](/data/7-paragraphs/audio/chapter_38/para_001-Djiny-mylenek-a-mylen-jsou-rozpravou-kter-se.mp3)
