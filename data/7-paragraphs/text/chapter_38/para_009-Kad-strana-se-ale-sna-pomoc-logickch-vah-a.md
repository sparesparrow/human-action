
Každá strana se ale snaží pomocí logických úvah a odkazů na historickou zkušenost dokázat, že pouze ten systém, který sama propaguje, zajistí lidem prosperitu a spokojenost. Říkají lidem, že uskutečnění jejich programu pozvedne životní úroveň více než uskutečnění programu kterékoli jiné strany. Trvají na výhodnosti svých plánů a na jejich užitečnosti. Je zřejmé, že se navzájem neliší ve svých cílech, ale pouze v prostředcích. Všichni předstírají, že směřují k nejvyššímu materiálnímu blahobytu pro většinu obyvatel.

[🔊 Poslechnout audio](/data/7-paragraphs/audio/chapter_38/para_009-Kad-strana-se-ale-sna-pomoc-logickch-vah-a.mp3)
