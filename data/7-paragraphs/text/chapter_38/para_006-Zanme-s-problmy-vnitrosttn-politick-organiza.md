
Začněme s problémy vnitrostátní politické organizace. Existují zastánci demokratického systému vlády, dědičné monarchie, vlády samozvané elity i césarské diktatury. Je pravda, že tyto programy jsou často doporučovány s odkazem na božské instituce, na věčné zákony vesmíru, na přirozený řád, na nevyhnutelný trend dějinného vývoje a na další předměty transcendentního poznání. Ale taková tvrzení jsou pouze vnějšími ozdobami. Když se obracejí na voličstvo, předkládají strany jiné důvody. Snaží se ukázat, že systém, který podporují, lépe uspěje v uskutečnění těch cílů, o něž občané usilují, než systémy obhajované jinými stranami.

[🔊 Poslechnout audio](/data/7-paragraphs/audio/chapter_38/para_006-Zanme-s-problmy-vnitrosttn-politick-organiza.mp3)
