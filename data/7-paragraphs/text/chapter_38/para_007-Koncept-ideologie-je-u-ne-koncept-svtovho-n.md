
Koncept ideologie je užší než koncept světového názoru. Mluvíme-li o ideologii, máme na mysli pouze lidské jednání a spolupráci ve společnosti a nezabýváme se problémy metafyziky, náboženských dogmat, přírodních věd a z nich odvozených technologií. Ideologie je úhrn našich doktrín o chování jednotlivců a o společenských vztazích. Jak světový názor, tak ideologie jdou za hranice, které jsou uvaleny na čistě neutrální a akademické studium věcí, tak jak jsou. Nejsou to pouze vědecké teorie, ale také doktríny týkající se toho, co by se mělo, tj. konečných cílů, k nimž by měl člověk ve svých pozemských záležitostech mířit.

[🔊 Poslechnout audio](/data/7-paragraphs/audio/chapter_38/para_007-Koncept-ideologie-je-u-ne-koncept-svtovho-n.mp3)
