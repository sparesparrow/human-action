
Lze připustit, že u primitivního člověka byly sklony k zabíjení a ničení a náchylnost ke krutosti vrozené. Můžeme také předpokládat, že v podmínkách raných věků byl sklon k útoku a zabíjení prospěšný pro zachování života. Člověk býval krutým tvorem. Není třeba zkoumat, jestli byl prehistorický člověk masožravec nebo býložravec. Nesmíme však zapomínat, že byl fyzicky slabým tvorem; nebyl by býval soupeřem pro velké šelmy, kdyby nebyl vybaven zvláštní zbraní – rozumem.

[🔊 Poslechnout audio](/data/7-paragraphs/audio/chapter_38/para_001-Lze-pipustit-e-u-primitivnho-lovka-byly-sklo.mp3)
