
Cílem moderního industrialismu nebylo záměrné zvýšení radosti z práce. Spoléhal se na materiální zlepšení, které přinesl zaměstnancům v jejich postavení příjemců mezd stejně jako v jejich postavení spotřebitelů a kupujících výrobků. Při pohledu na skutečnost, že žadatelé o práci zaplavili továrny a všichni se sháněli po průmyslových výrobcích, se zdálo, že není zapotřebí sahat k žádným zvláštním prostředkům. Prospěch, který kapitalistický systém lidu přinesl, byl tak očividný, že žádný podnikatel nepokládal za nutné předkládat pracovníkům prokapitalistickou propagandu.

[🔊 Poslechnout audio](/data/7-paragraphs/audio/chapter_105/para_011-Clem-modernho-industrialismu-nebylo-zmrn-zv.mp3)
