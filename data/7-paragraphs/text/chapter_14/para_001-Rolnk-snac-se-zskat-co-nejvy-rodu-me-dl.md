
Rolník snažící se získat co nejvyšší úrodu může dle obsahu svých myšlenek zvolit různé metody. Může provádět nějaké magické rituály, může se vypravit na pouť, může zapálit svíčku u svého patrona či může použít více a kvalitnějších hnojiv. Cokoli však udělá, bude jednání, tedy použití prostředků k dosažení cílů. Magie je v širším smyslu druhem technologie. Zaříkávání je účelové jednání, založené na pohledu na svět, který většina našich současníků zatracuje jako pověrčivý, a proto neúčinný.

[🔊 Poslechnout audio](/data/7-paragraphs/audio/chapter_14/para_001-Rolnk-snac-se-zskat-co-nejvy-rodu-me-dl.mp3)
