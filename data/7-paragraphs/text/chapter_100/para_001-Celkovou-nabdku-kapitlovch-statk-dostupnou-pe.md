
Celkovou nabídku kapitálových statků dostupnou před začátkem úvěrové expanze můžeme označit jako p; celkový objem spotřebních statků, jenž může být s užitím p za určité časové období uvolněn pro spotřebu bez dopadu na další výrobu, jako g. Nyní podnikatelé, podníceni úvěrovou expanzí, zahájí výrobu dodatečného množství g3 statků stejného druhu, jako jsou statky již užívané ve výrobě, a množství g4 statků druhu, jenž nebyl dříve vyráběn vůbec. Pro výrobu g3 je potřebný objem p3 kapitálových statků a pro výrobu g4 zásoba p4. Avšak vzhledem k našim předpokladům se objem dostupných kapitálových statků nezměnil a množství p3 a p4 se nedostává. Právě tato skutečnost odlišuje „umělý" boom vytvořený úvěrovou expanzí od „normálního" rozšíření výroby, které může vyvolat jen přidání množství p3 a p4 k p.

[🔊 Poslechnout audio](/data/7-paragraphs/audio/chapter_100/para_001-Celkovou-nabdku-kapitlovch-statk-dostupnou-pe.mp3)
