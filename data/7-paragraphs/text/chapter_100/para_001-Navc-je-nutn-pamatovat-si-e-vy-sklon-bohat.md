
Navíc je nutné pamatovat si, že vyšší sklon bohatších tříd k úsporám a akumulaci kapitálu je pouze psychologickou, nikoli praxeologickou skutečností. Může dojít k tomu, že ti lidé, kterým inflační pohyb přinese dodatečné příjmy, tyto příjmy neuspoří ani neinvestují, ale utratí je za zvýšení své spotřeby. Není možné předvídat s apodiktickou určitostí, charakterizující veškeré teorémy v ekonomii, jakým způsobem budou jednat lidé, kteří na inflaci vydělali. Historie nám může říci, co se stalo v minulosti. Nemůže však tvrdit, že se to musí v budoucnu opakovat.

[🔊 Poslechnout audio](/data/7-paragraphs/audio/chapter_100/para_001-Navc-je-nutn-pamatovat-si-e-vy-sklon-bohat.mp3)
