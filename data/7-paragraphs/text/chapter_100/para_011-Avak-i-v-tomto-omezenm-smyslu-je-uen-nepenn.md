
Avšak i v tomto omezeném smyslu je učení nepeněžních teorií prázdné. Je zjevné, že každá úvěrová expanze musí vést k výše popsanému boomu. Tato vlastnost úvěrové expanze nemusí dojít naplnění pouze tehdy, dojde-li k jejímu současnému vyrovnání jinou událostí. Pokud například banky provádějí úvěrovou expanzi a očekává se, že vláda daněmi zcela odčerpá „nadměrné" zisky podnikatelů, nebo že zastaví další postup úvěrové expanze okamžitě, jakmile se „pumpování peněz do ekonomiky" projeví v rostoucích cenách, nemusí k žádnému boomu dojít.

[🔊 Poslechnout audio](/data/7-paragraphs/audio/chapter_100/para_011-Avak-i-v-tomto-omezenm-smyslu-je-uen-nepenn.mp3)
