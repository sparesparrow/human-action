
Romantické duše odsuzují ekonomické teorie týkající se půdy pro jejich prospěchářskou přízemnost. Říkají, že se ekonomové dívají na půdu z pohledu bezcitného spekulanta, který všechny věčné hodnoty degraduje na pojmy peněz a zisku. Prsť je prý mnohem víc než jen výrobní faktor. Je nevyčerpatelným zdrojem lidské energie a lidského života. Zemědělství není prostě jedno výrobní odvětví mezi mnoha jinými. Je to jediná přirozená a počestná činnost člověka, jediný důstojný stav skutečně lidského bytí.

[🔊 Poslechnout audio](/data/7-paragraphs/audio/chapter_122/para_009-Romantick-due-odsuzuj-ekonomick-teorie-tkajc.mp3)
