
Jak jsme si již ukázali, je možné najít případy, kdy opatření omezující výrobu může dosáhnout cíle, který sleduje. Domnívají-li se ti, kdo takovéto opatření obhajují, že dosažení zvoleného cíle je důležitější než nevýhody, jež omezení výroby přinese, tj. snížení množství materiálních statků dostupných spotřebitelům, je takový krok ospravedlněný z pohledu jejich hodnotových soudů. Způsobí náklady a zaplatí cenu za dosažení něčeho, čeho si cení více než toho, čeho se musí zříci či co musí obětovat. Nikdo, natožpak teoretik, nemůže zpochybňovat podobu jejich hodnotových soudů.

[🔊 Poslechnout audio](/data/7-paragraphs/audio/chapter_150/para_002-Jak-jsme-si-ji-ukzali-je-mon-najt-ppady-k.mp3)
