
Úsilí o zachování celní ochrany dává smysl pouze z pohledu lidí, kteří v kožedělném průmyslu působí, v případě, že by clo na kůži bylo jediným clem. Pak je takový přístup možné vysvětlit pomocí zájmů spojených s jejich společenským postavením, zájmů kasty lidí, jež by odstranění privilegia dočasně negativně zasáhlo, ačkoli jim samotné jeho zachování již žádný nový prospěch nepřináší. V takovémto hypotetickém případě by ale takové úsilí pracovníků kožedělného průmyslu bylo beznadějné. Většina obyvatel země by je přehlasovala. Zastáncům protekcionismu pomáhá skutečnost, že clo na kůži nepředstavuje výjimku, neboť v podobném postavení se nachází řada odvětví, která se také brání odstranění cel dotýkajících se jejich vlastní výroby. Tak vzniká spojenectví, které ale není založeno na zájmech každé zúčastněné skupiny.

[🔊 Poslechnout audio](/data/7-paragraphs/audio/chapter_148/para_003-sil-o-zachovn-celn-ochrany-dv-smysl-pouze-z.mp3)
