
Problém vyvstává již v mylném výkladu tvrzení, že stroje „nahrazují" práci. Situace je taková, že práce se pomocí strojů stává efektivnější. Stejný vstup práce vyprodukuje větší množství nebo lepší kvalitu výrobků. Využití strojů samo o sobě přímo nezpůsobí pokles počtu zaměstnaných rukou při výrobě výrobku A. Tento sekundární efekt způsobí – za jinak stejných okolností – skutečnost, že nárůst dostupné nabídky A sníží mezní užitek jednotky A oproti jednotkám ostatních výrobků, a proto bude práce vyňata z výroby A a bude zaměstnána ve výrobě ostatního zboží. Technologické zdokonalení výroby A umožňuje uskutečnit jisté projekty, které nebylo možné dříve uskutečnit, jelikož potřební pracovníci byli zaměstnáni ve výrobě výrobku A, jenž byl více požadován spotřebiteli. Snížení počtu pracovníků v odvětví výroby A je způsobeno nárůstem poptávky ostatních odvětví, jimž je nabídnuta možnost expanze. Tato úvaha také vyvrací veškerá tvrzení o technologické nezaměstnanosti.

[🔊 Poslechnout audio](/data/7-paragraphs/audio/chapter_153/para_009-Problm-vyvstv-ji-v-mylnm-vkladu-tvrzen-e.mp3)
