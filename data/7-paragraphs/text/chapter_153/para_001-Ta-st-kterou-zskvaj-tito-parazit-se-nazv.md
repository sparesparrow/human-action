
Ta část, kterou získávají tito parazité, se nazývá nezasloužený příjem. Pracovníci proto správně usilují o postupné zvýšení mezd do takové výše, kdy nakonec nezbude nic, z čeho by mohla žít třída zahálčivých a společensky neužitečných vykořisťovatelů. Při sledování tohoto cíle odbory vyvolávají zdání, že jen pokračují v boji vedeném předchozími generacemi za osvobození otroků a nevolníků a zrušení cel, dávek, desátků a roboty, jež byly uvaleny na rolníky a odváděny majitelům půdy z řad šlechty.

[🔊 Poslechnout audio](/data/7-paragraphs/audio/chapter_153/para_001-Ta-st-kterou-zskvaj-tito-parazit-se-nazv.mp3)
