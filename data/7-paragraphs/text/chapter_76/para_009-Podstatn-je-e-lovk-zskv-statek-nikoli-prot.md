
Podstatné je, že člověk získává statek nikoli proto, aby ho spotřeboval nebo užil ve výrobě, ale proto, aby se ho vzdal v budoucích aktech směny. Takové chování části lidí vytváří dobrý prostředek směny a – pokud se ve vztahu k určitému statku stane běžným – učiní z něj peníze. Všechny teorémy katalaktické teorie prostředků směny se odvolávají na služby, které statek poskytuje svojí schopností sloužit jako prostředek směny. I kdyby byla pravda, že podnět pro vznik nepřímé směny a peněz byl dán autoritami nebo smlouvou mezi členy společnosti, tvrzení, že pouze chování směňujících lidí může vytvořit nepřímou směnu a peníze, zůstává neotřeseno.

[🔊 Poslechnout audio](/data/7-paragraphs/audio/chapter_76/para_009-Podstatn-je-e-lovk-zskv-statek-nikoli-prot.mp3)
