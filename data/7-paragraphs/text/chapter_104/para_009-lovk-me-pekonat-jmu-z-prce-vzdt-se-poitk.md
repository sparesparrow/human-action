
Člověk může překonat újmu z práce (vzdát se požitku z volného času) z různých důvodů. Může pracovat proto, aby byly jeho mysl a tělo silné, aktivní a čilé. Újma z práce není cenou za dosažení těchto cílů; její překonání je neoddělitelné od spokojenosti, o kterou je usilováno. Nejzřetelnějšími případy jsou čisté sportování bez záměru získat odměnu nebo společenský úspěch a hledání pravdy a poznání provozované jen pro hledání samotné, a nikoli jako prostředek zvýšení něčích schopností a dovedností při výkonu jiných druhů práce, zaměřených na jiné cíle.

[🔊 Poslechnout audio](/data/7-paragraphs/audio/chapter_104/para_009-lovk-me-pekonat-jmu-z-prce-vzdt-se-poitk.mp3)
