
Říká: Toto se vždy stane, když nastanou určité okolnosti; vždy, když začne být nějaké zboží poprvé poptáváno jako prostředek směny, musí se tentýž efekt objevit znovu; žádný statek nemůže být používán jako prostředek směny, pokud na samém počátku takového jeho užití neměl směnnou hodnotu, plynoucí z jiných užití. Všechna tato tvrzení, vyvozená z regresního teorému, jsou vždy platná, apodiktická, jak plyne z apriorismu praxeologie. Musí k tomu dojít tímto způsobem. Nikomu se nemůže podařit vykonstruovat hypotetický příklad, v němž by se věci odehrály jinak.

[🔊 Poslechnout audio](/data/7-paragraphs/audio/chapter_78/para_009-k-Toto-se-vdy-stane-kdy-nastanou-urit-oko.mp3)
