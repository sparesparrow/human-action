
Představa, že nahromaděné peníze jsou neproduktivní součástí celkového bohatství a způsobují snížení té části bohatství, která je věnovaná výrobě, je pravdivá jen v tom smyslu, že zvýšení kupní síly peněžní jednotky vede k využití dodatečných výrobních faktorů na těžbu zlata a přesun zlata z průmyslového do peněžního užití. To je ovšem způsobeno snahou o zvýšení držby hotovosti, nikoli spořením. Spoření je v tržním hospodářství možné pouze prostřednictvím vzdání se spotřebování části příjmu.

[🔊 Poslechnout audio](/data/7-paragraphs/audio/chapter_95/para_004-Pedstava-e-nahromadn-penze-jsou-neproduktivn.mp3)
