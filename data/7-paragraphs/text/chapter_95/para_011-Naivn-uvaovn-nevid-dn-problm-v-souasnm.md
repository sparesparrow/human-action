
Naivní uvažování nevidí žádný problém v současném příjmu pocházejícím z lovu, rybaření, chovu dobytka, lesnictví a zemědělství. Příroda vytváří zvěř, ryby a dobytek a stojí za jejich růstem, za tím, že krávy dávají mléko a slepice snáší vejce, stromy tvoří dřevo a ovoce a ze semen rostou klasy. Ten, kdo má nárok přivlastnit si toto obnovující se bohatství, ten se těší ze stálého příjmu. Podobně jako proud, jenž neustále přináší novou vodu, tento „proud důchodu" neustále plyne a přináší znovu a znovu nové bohatství. Celý proces vypadá jako přírodní jev.

[🔊 Poslechnout audio](/data/7-paragraphs/audio/chapter_95/para_011-Naivn-uvaovn-nevid-dn-problm-v-souasnm.mp3)
