
S výsledky kapitalistického spoření, naakumulovanou zásobou kapitálových statků, je to jiné. V rovnoměrně plynoucí ekonomice neexistuje ani spoření a akumulace dodatečných kapitálových statků, ani spotřeba stávajících kapitálových statků. Oba jevy by vedly ke změně dat a tedy i k narušení rovnoměrného plynutí tohoto imaginárního konstruktu. Velikost úspor a kapitálové akumulace v minulosti – tj. v období předcházejícím ustavení rovnoměrně plynoucí ekonomiky – byla přizpůsobena výši úrokové míry.

[🔊 Poslechnout audio](/data/7-paragraphs/audio/chapter_95/para_010-S-vsledky-kapitalistickho-spoen-naakumulovano.mp3)
