
Praxeologická teorie je nakažena mýtem o mystickém společenství. Společnost, tvrdí zastánci této doktríny, není produktem záměrné lidské činnosti; nespočívá ve spolupráci a v rozdělení úloh. Vychází z bezedných hloubek, z naléhavého nutkání, které je hluboce zakořeněno v samotné podstatě člověka. Jedna skupina říká, že je to zaujetí duchem, který je božskou realitou, a účastenství – prostřednictvím tajemného sjednocení, unio mystica – na Boží moci a lásce. Jiná skupina se dívá na společnost jako na biologický jev; je to dílo volání krve, vazba spojující potomky společných předků s těmito předky a spolu navzájem a mystická harmonie mezi oráčem a půdou, kterou obdělává.

[🔊 Poslechnout audio](/data/7-paragraphs/audio/chapter_37/para_004-Praxeologick-teorie-je-nakaena-mtem-o-mystickm.mp3)
