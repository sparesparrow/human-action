
Boje, v nichž primitivní hordy a kmeny bojovaly mezi sebou o napajedla, území pro lov a rybaření, o pastviny a o úlovek, byly nelítostnými vyhlazovacími válkami. Byly to totální války. Taková byla první střetnutí Evropanů s domorodci na nově zpřístupněných územích v devatenáctém století. Ale již v pravěku, dávno před dobou, o níž nás informují historické zápisy, se začal rozvíjet jiný styl.

[🔊 Poslechnout audio](/data/7-paragraphs/audio/chapter_37/para_009-Boje-v-nich-primitivn-hordy-a-kmeny-bojovaly-me.mp3)
