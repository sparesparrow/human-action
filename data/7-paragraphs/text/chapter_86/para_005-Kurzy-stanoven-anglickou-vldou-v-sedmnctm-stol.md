
Kurzy stanovené anglickou vládou v sedmnáctém století nadhodnotily guineu vzhledem ke stříbru a stříbrné mince tak zmizely. V běžném užití zůstaly pouze ty stříbrné mince, které byly opotřebovány užíváním, poškozeny nebo byla jejich váha snížena jiným způsobem; nevyplatilo se vyvézt je a prodat je na trhu s měnovými kovy. Proto v Anglii vznikl zlatý standard navzdory vládním záměrům. Teprve pozdější zákony učinily z de facto zlatého standardu také de jure standard. Vláda se vzdala své bezvýsledné snahy pumpovat do ekonomiky standardní stříbrné mince a razila stříbrné mince pouze jako druhotné mince s omezenou možností užít je jako zákonné platidlo. Tyto druhotné mince nebyly penězi, ale peněžními substituty. Jejich směnná hodnota závisela ne na jejich obsahu stříbra, ale na skutečnosti, že mohly být kdykoliv bez prodlení, bez nákladů a za plnou nominální hodnotu směněny za určité množství zlata.

[🔊 Poslechnout audio](/data/7-paragraphs/audio/chapter_86/para_005-Kurzy-stanoven-anglickou-vldou-v-sedmnctm-stol.mp3)
