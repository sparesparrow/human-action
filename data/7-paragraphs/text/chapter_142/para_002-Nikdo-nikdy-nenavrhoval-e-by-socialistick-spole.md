
Nikdo nikdy nenavrhoval, že by socialistické společenství mohlo pozvat průkopníky a spekulanty, aby pokračovali ve svém spekulování a potom odevzdali svůj zisk do společné pokladny. Ti, kdo pro socialistický systém navrhují kvaztrh, nikdy nechtěli zachovat jako kvazinstituce burzu cenných papírů ani komoditní burzu, termínované obchody, bankéře ani půjčovatele peněz. Nikdo si nemůže hrát na spekulování a investování. Spekulanti a investoři vydávají napospas své vlastní bohatství, svůj vlastní osud. Na základě této skutečnosti jsou odpovědni spotřebitelům, nejvyšším vedoucím kapitalistického hospodářství. Pokud je člověk zbaví této zodpovědnosti, připraví je o jejich podstatu. Už nejsou obchodníky, ale pouze skupinou lidí, jimž ředitel předal svůj hlavní úkol, nejvyšší řízení provádění věcí.

[🔊 Poslechnout audio](/data/7-paragraphs/audio/chapter_142/para_002-Nikdo-nikdy-nenavrhoval-e-by-socialistick-spole.mp3)
