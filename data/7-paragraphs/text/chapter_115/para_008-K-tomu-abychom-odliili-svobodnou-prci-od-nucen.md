
K tomu, abychom odlišili svobodnou práci od nucené práce, nepotřebujeme žádné metafyzické úvahy týkající se podstaty svobody a donucení. Svobodnou prací můžeme nazvat ten typ extroverzivní, nikoli bezprostředně uspokojující práce, kterou člověk vykonává buď pro přímé uspokojení svých vlastních potřeb, nebo pro jejich nepřímé uspokojení prostřednictvím utracení ceny vydělané jejím prodejem na trhu. Nucená práce je práce vykonávaná pod tlakem ostatních pohnutek.

[🔊 Poslechnout audio](/data/7-paragraphs/audio/chapter_115/para_008-K-tomu-abychom-odliili-svobodnou-prci-od-nucen.mp3)
