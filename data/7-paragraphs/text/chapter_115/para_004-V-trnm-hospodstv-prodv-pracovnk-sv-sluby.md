
V tržním hospodářství prodává pracovník své služby, stejně jako ostatní lidé prodávají své zboží. Zaměstnavatel není pánem zaměstnance. Je pouze kupujícím služeb, které musí nakoupit za jejich tržní cenu. Stejně jako každý kupující i zaměstnavatel si samozřejmě může leccos dovolit. Pokud však sáhne ke svévolnému najímání či propouštění pracovníků, bude za to muset zaplatit. Zaměstnavatel či zaměstnanec pověřený vedením určité části podniku může při najímání dělníky diskriminovat, propouštět je podle své libosti nebo snížit jejich mzdy pod úroveň tržní sazby.

[🔊 Poslechnout audio](/data/7-paragraphs/audio/chapter_115/para_004-V-trnm-hospodstv-prodv-pracovnk-sv-sluby.mp3)
