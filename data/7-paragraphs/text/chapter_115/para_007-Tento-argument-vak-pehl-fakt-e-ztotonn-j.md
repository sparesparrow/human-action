
Tento argument však přehlíží fakt, že ztotožnění jednotlivého soudruha a celku všech soudruhů s kolektivní entitou získávající výsledky veškeré práce, je falešné. To, zda cíle, o něž usilují funkcionáři daného společenství, jsou v souladu s přáními a touhami jiných soudruhů, nebo ne, nemá příliš velký význam. Hlavní věcí je, že příspěvek jednotlivce k bohatství kolektivní entity není vyjádřen v podobě mezd určených na trhu. Socialistickému společenství chybí jakákoli metoda ekonomické kalkulace; nemůže odděleně určit, jaký podíl z celkového objemu vyrobených statků má být přidělen různým komplementárním výrobním faktorům. Protože nemůže zjistit velikost příspěvku, za nějž vděčí společnost úsilí různých jednotlivců, nemůže odměnit pracovníky podle hodnoty jejich výkonu.

[🔊 Poslechnout audio](/data/7-paragraphs/audio/chapter_115/para_007-Tento-argument-vak-pehl-fakt-e-ztotonn-j.mp3)
