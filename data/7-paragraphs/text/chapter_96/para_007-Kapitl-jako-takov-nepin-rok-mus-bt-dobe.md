
Kapitál jako takový nepřináší úrok; musí být dobře použit a investován nejen proto, aby přinášel úrok, ale i proto, aby se zabránilo jeho úplnému zmizení. Výrok, že peníze nemohou plodit peníze, je v tomto smyslu pravdivý. Hrubý úrok může být získán pouze těmi věřiteli, kteří ve svém půjčování uspěli. Pokud vůbec nějaký očištěný úrok získají, je obsažen ve výnosu, jenž obsahuje více než jen pouhý úrok. Očištěný úrok je veličinou, kterou může od hrubých věřitelových příjmů oddělit pouze analytické myšlení.

[🔊 Poslechnout audio](/data/7-paragraphs/audio/chapter_96/para_007-Kapitl-jako-takov-nepin-rok-mus-bt-dobe.mp3)
