
Podnikatelská složka obsažená v hrubých věřitelových příjmech je určena všemi faktory, které jsou přítomny v každém podnikatelském počinu. Navíc je ovlivňována právním a institucionálním prostředím. Smlouvy umísťující dlužníka a jeho jmění nebo jeho zástavu jako tlumící prvek mezi věřitele a nešťastné důsledky mylného investování půjčeného kapitálu jsou podmíněny zákony a institucemi. Věřitel je méně vystaven ztrátě a neúspěchu než dlužník, pouze pokud mu právní a institucionální rámec umožní vynutit své pohledávky vůči nespolupracujícím dlužníkům.

[🔊 Poslechnout audio](/data/7-paragraphs/audio/chapter_96/para_008-Podnikatelsk-sloka-obsaen-v-hrubch-vitelov.mp3)
