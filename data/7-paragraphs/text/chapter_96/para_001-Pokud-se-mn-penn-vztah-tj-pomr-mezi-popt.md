
Pokud se mění peněžní vztah – tj. poměr mezi poptávkou a nabídkou peněz za účelem jejich držení v podobě hotovosti –, jsou ovlivněny ceny všech statků a služeb. Tyto změny však neovlivňují ceny různých statků a služeb ve stejném okamžiku a ve stejné míře. Výsledné změny v bohatství a důchodu různých jednotlivců mohou pozměnit data určující výši čistého úroku. Výsledná výše míry čistého úroku, k jejímuž ustavení systém po změnách v peněžním vztahu směřuje, již není tou výslednou mírou, k níž směřoval předtím.

[🔊 Poslechnout audio](/data/7-paragraphs/audio/chapter_96/para_001-Pokud-se-mn-penn-vztah-tj-pomr-mezi-popt.mp3)
