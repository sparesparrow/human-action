
Bude-li se lidem dařit lépe bez využívání – srovnatelně neuspokojivých – fyzikálních podmínek pro výrobu, které tato země nabízí, neusadí se zde a ponechají ji stejně neosídlenou jako polární oblasti, tundry a pouště. Ricardo se ale zabývá světem, jehož podmínky jsou určeny osídlením v dřívější době, světem, v němž jsou kapitálové statky a práce vázány k půdě určitými institucionálními vztahy. V takovém prostředí nemůže svobodný obchod, tj. pouhá svobodná mobilita komodit, navodit stav věcí, v němž jsou kapitál a práce rozděleny na zemském povrchu podle lepších či horších fyzikálních podmínek pro produktivitu práce. Zde pak funguje zákon komparativní výhody. Každá země se obrátí k těm výrobním odvětvím, pro něž její podmínky poskytují komparativně, i když ne absolutně, tu nejvýhodnější příležitost.

[🔊 Poslechnout audio](/data/7-paragraphs/audio/chapter_36/para_006-Bude-li-se-lidem-dait-lpe-bez-vyuvn-srovna.mp3)
