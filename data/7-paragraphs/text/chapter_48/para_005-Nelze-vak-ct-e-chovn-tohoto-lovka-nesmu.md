
Nelze však říct, že chování tohoto člověka nesměřuje ke zlepšení jeho vlastního stavu uspokojení. Vše, co člověk dělá, je vždy zaměřeno na zlepšení jeho vlastního stavu uspokojení. V tomto smyslu – a v žádném jiném – můžeme používat termín sobectví a zdůrazňovat, že jednání je vždy nutně sobecké. Dokonce i jednání, které je přímo zaměřeno ke zlepšení podmínek jiných lidí, je sobecké. Jednajícímu člověku přináší větší uspokojení, když umožní jiným lidem jíst, než když jí on sám. Jeho nespokojenost je způsobována tím, že si je vědom skutečnosti, že to jiní lidé potřebují.

[🔊 Poslechnout audio](/data/7-paragraphs/audio/chapter_48/para_005-Nelze-vak-ct-e-chovn-tohoto-lovka-nesmu.mp3)
