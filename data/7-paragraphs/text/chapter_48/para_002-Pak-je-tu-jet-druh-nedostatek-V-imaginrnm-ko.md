
Pak je tu ještě druhý nedostatek. V imaginárním konstruktu rovnoměrně plynoucí ekonomiky se mlčky předpokládá nepřímá směna a použití peněz. Ale jaký druh peněz to může být? V systému beze změn, v němž neexistuje jakákoli nejistota ohledně budoucnosti, nikdo nepotřebuje mít hotové peníze. Každý jednotlivec přesně ví, jakou částku peněz bude potřebovat v kterékoli budoucí chvíli. Proto je schopen všechny obdržené finanční prostředky půjčit takovým způsobem, že půjčky budou splatné v den, kdy je bude potřebovat.

[🔊 Poslechnout audio](/data/7-paragraphs/audio/chapter_48/para_002-Pak-je-tu-jet-druh-nedostatek-V-imaginrnm-ko.mp3)
