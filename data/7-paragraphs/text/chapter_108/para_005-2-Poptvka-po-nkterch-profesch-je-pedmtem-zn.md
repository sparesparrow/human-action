
2. Poptávka po některých profesích je předmětem značných sezonních výkyvů. V některých měsících je poptávka velmi silná, v ostatních měsících se zmenšuje či zcela mizí. Struktura mzdových sazeb tyto sezonní výkyvy diskontuje. Odvětví, která jim podléhají, mohou na trhu konkurovat pouze tehdy, jsou-li mzdy vyplácené v dobré sezoně dost vysoké na to, aby odškodnily jejich příjemce za nevýhody plynoucí ze sezonních nepravidelností poptávky. Potom část dělníků, kteří si uspořili část svých vysokých výdělků během dobré sezony, zůstává ve špatné sezoně nezaměstnaná.

[🔊 Poslechnout audio](/data/7-paragraphs/audio/chapter_108/para_005-2-Poptvka-po-nkterch-profesch-je-pedmtem-zn.mp3)
