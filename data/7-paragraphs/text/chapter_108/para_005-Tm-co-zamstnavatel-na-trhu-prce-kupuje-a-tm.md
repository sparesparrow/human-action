
Tím, co zaměstnavatel na trhu práce kupuje, a tím, co získá výměnou za placené mzdy, je vždy určitý výkon, který ocení podle jeho tržní ceny. Obyčeje a zvyklosti běžné v různých segmentech trhu práce nemají žádný vliv na ceny placené za určitá množství specifických výkonů. Hrubé mzdové sazby mají vždy tendenci směřovat do bodu, v němž jsou rovny ceně, za kterou lze na trhu prodat přírůstek produkce plynoucí ze zaměstnání mezního dělníka, po odečtení cen nutných surovin a čistého úroku potřebného kapitálu.

[🔊 Poslechnout audio](/data/7-paragraphs/audio/chapter_108/para_005-Tm-co-zamstnavatel-na-trhu-prce-kupuje-a-tm.mp3)
