
V kapitalistické společnosti převládá tendence k plynulému růstu podílu investovaného kapitálu na obyvatele. Akumulace kapitálu vysoce převyšuje tempo růstu počtu obyvatel. V důsledku toho mají tendenci nepřetržitě růsti mezní produktivita práce, reálné mzdové sazby a životní úroveň příjemců mezd. Toto zlepšení však není projevem fungování nevyhnutelných zákonů lidského vývoje; jde o výslednou tendenci souhry sil, které mohou svobodně projevit své důsledky pouze v kapitalismu. Je možné, a vezmeme-li v úvahu směr současných politik i pravděpodobné, že spotřeba kapitálu spolu se zvýšením nebo nedostatečným poklesem počtu obyvatel věci obrátí. Potom se může stát, že lidé znovu poznají, co znamená hladovění, a poměr mezi dostupnými kapitálovými statky a počtem obyvatel bude tak nepříznivý, že si část pracovníků nevydělá ani na holé přežití.

[🔊 Poslechnout audio](/data/7-paragraphs/audio/chapter_108/para_008-V-kapitalistick-spolenosti-pevld-tendence-k-p.mp3)
