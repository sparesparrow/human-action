
Tento postup výpočtu produktivity práce vykonané pracovní silou firmy nebo odvětví je zcela chybný. Tisíc osob pracujících čtyřicet hodin týdně v moderním americkém obuvnickém podniku vyrobí každý měsíc m párů bot. Tisíc osob pracujících s tradičními staromódními nástroji v malé řemeslnické dílně kdesi v nerozvinutých asijských zemích vyrobí za stejné období, i kdyby pracovali mnohem déle než čtyřicet hodin týdně, mnohem méně než m párů. Mezi Spojenými státy a Asií je obrovský rozdíl v produktivitě počítané podle metod odborové doktríny. To zajisté není způsobeno žádnou vrozenou vlastností amerických pracovníků. Ti nejsou o nic pracovitější, snaživější nebo inteligentnější než Asiaté. (Můžeme dokonce předpokládat, že mnozí zaměstnanci v moderní továrně vykonávají mnohem jednodušší úkony, než jsou vyžadovány od lidí zacházejících se staromódními nástroji.) Nadřazenost amerických podniků je zcela způsobena nadřazeností jejich vybavení a obezřetností jejich podnikání.

[🔊 Poslechnout audio](/data/7-paragraphs/audio/chapter_108/para_007-Tento-postup-vpotu-produktivity-prce-vykonan-p.mp3)
