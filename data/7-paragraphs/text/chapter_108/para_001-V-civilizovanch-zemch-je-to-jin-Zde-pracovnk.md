
V civilizovaných zemích je to jiné. Zde pracovník pohlíží na nezaměstnanost jako na zlo. Rád by se jí vyhnul, pokud tomu není nutné obětovat příliš mnoho. Volí mezi zaměstnaností a nezaměstnaností stejným způsobem jako v případě všech jiných jednání a voleb: zvažuje argumenty pro a proti. Pokud si vybere nezaměstnanost, je tato nezaměstnanost tržním jevem, jehož podstata není odlišná od ostatních tržních jevů objevujících se v měnícím se tržním hospodářství. Tento druh nezaměstnanosti můžeme nazývat trhem vytvořenou či katalaktickou nezaměstnaností.

[🔊 Poslechnout audio](/data/7-paragraphs/audio/chapter_108/para_001-V-civilizovanch-zemch-je-to-jin-Zde-pracovnk.mp3)
