
Zrovna tak není správné pohlížet na tento problém jako na „právo na stávku". Nejde totiž o právo na stávku, ale o právo přinutit vyhrožováním nebo násilím jiné lidi stávkovat a dále právo zabránit komukoli pracovat na pracovišti, na kterém odbory stávku vyhlásily. Jestliže odbory hovoří o právu na stávku při ospravedlnění takového vyhrožování násilím a násilí samotného, je to stejné, jako kdyby nějaká náboženská skupina hovořila o právu na svobodu svědomí při ospravedlňování pronásledování bezvěrců.

[🔊 Poslechnout audio](/data/7-paragraphs/audio/chapter_155/para_008-Zrovna-tak-nen-sprvn-pohlet-na-tento-problm.mp3)
