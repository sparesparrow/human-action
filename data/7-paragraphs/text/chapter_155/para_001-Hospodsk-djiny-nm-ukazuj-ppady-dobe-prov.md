
Hospodářské dějiny nám ukazují případy dobře prováděných a úspěšných měnových politik, kdy jediným záměrem vlád bylo zajistit v jejich zemích hladce fungující měnový systém. Liberalismus laissez faire nezrušil tradiční vládní výsadu ražby mincí. V rukou liberálních vlád byla ale zcela změněna povaha tohoto státního monopolu. Tyto vlády zavrhly myšlenku využívat jej jako nástroj intervencionistických politik. Monopol ražby nebyl využíván kvůli fiskálním účelům či k tomu, aby zvýhodňoval některé skupiny lidí na úkor jiných. Vláda se v měnové oblasti snažila o jediné: usnadnit a zjednodušit využívání prostředku směny, jenž se díky způsobu, s nímž s ním lidé nakládali, stal penězi.

[🔊 Poslechnout audio](/data/7-paragraphs/audio/chapter_155/para_001-Hospodsk-djiny-nm-ukazuj-ppady-dobe-prov.mp3)
