
Ražba mincí byla po dlouhou dobu výsadou vládců. Tato činnost vlády původně neměla jiný cíl než razit a potvrzovat váhy a míry. Vládní punc na kousku plechu měl za úkol potvrdit jeho váhu a ryzost. Když se později panovníci uchýlili k nahrazování části drahých kovů podřadnějšími a levnějšími kovy při zachování vzhledu a jména mincí, činili tak potají a s vědomím, že podvádějí veřejnost. Jakmile lidé tuto lest odhalili, zlehčené mince byly oproti starým a kvalitnějším mincím směňovány s diskontem.

[🔊 Poslechnout audio](/data/7-paragraphs/audio/chapter_155/para_004-Raba-minc-byla-po-dlouhou-dobu-vsadou-vldc-T.mp3)
