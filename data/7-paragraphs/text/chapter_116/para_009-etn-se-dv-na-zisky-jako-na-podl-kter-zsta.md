
Účetní se dívá na zisky jako na podíl, který zůstane, když jsou všechny výrobní náklady zaplaceny. V rovnoměrně plynoucí ekonomice by se takový přebytek cen výrobků nad náklady nemohl nikdy objevit. V měnící se ekonomice se rozdíly mezi cenami výrobků a součtem cen, které podnikatel vynaložil na pořízení komplementárních výrobních faktorů, plus úrok z investovaného kapitálu mohou objevit v obou směrech, tj. jako zisk i jako ztráta. Tyto rozdíly jsou způsobeny změnami, které se během časového intervalu objevují v cenách výrobků.

[🔊 Poslechnout audio](/data/7-paragraphs/audio/chapter_116/para_009-etn-se-dv-na-zisky-jako-na-podl-kter-zsta.mp3)
