
V Itálii, kde také existovala dominantní liberální škola v tradici Saye a Bastiata vedená Francescem Ferrarou, se mengerovskému přístupu dařilo o něco lépe. Liberální ekonomové, zejména pak Augusto Graziani a Ugo Mazzola, začali brzy vstřebávat učení Mengera a Böhm-Bawerka, takže v letech 1886 až 1890 „měla na italské ekonomy největší vliv rakouská škola". V roce 1890, kdy se tři marginalisté, mezi nimi Mazzola a přívrženec Jevonse Maffeo Pantaleoni, dostali k vedení čelného italského ekonomického žurnálu Giornale degli Economisti, se „armáda marginalistů-liberálů … stala náhle mnohem početnější". Nicméně klasická ekonomie a umírněný německý historismus již zapustily v italském ekonomickém myšlení hluboké kořeny, směrující většinu italských ekonomů k eklektismu a zabraňující tak sazenicím mengerovského přístupu dosáhnout plného vzrůstu.

[🔊 Poslechnout audio](/data/7-paragraphs/audio/chapter_179/para_001-V-Itlii-kde-tak-existovala-dominantn-liberln.mp3)
