
Tato myšlenka se již matně objevovala v myslích francouzských vůdců revoluce, když po zapuzení pruských a rakouských vojsk, která vpadla do země, zahájili vojenské tažení. Pod Napoleonovým vedením samozřejmě sami velmi brzy přijali nemilosrdné praktiky neomezené expanze a zabírání území, až nakonec jejich plány překazila koalice všech evropských mocností. Myšlenka trvalého míru se ale brzy opět vynořila. Stala se jedním z hlavních bodů učení liberalismu devatenáctého století, které bylo systematicky rozpracováno v principech manchesterské školy, jež je dnes terčem tolika útoků.

[🔊 Poslechnout audio](/data/7-paragraphs/audio/chapter_164/para_010-Tato-mylenka-se-ji-matn-objevovala-v-myslch-fr.mp3)
