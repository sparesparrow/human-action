
V dlouhém období je samozřejmě válka neslučitelná se zachováním tržního hospodářství. Kapitalismus je v podstatě mechanismem určeným pro mírové národy. To ale neznamená, že národ, jenž je nucen odvrátit zahraniční agresory, musí nahradit soukromé podnikání vládní regulací. Kdyby tak učinil, připravil by se o nejúčinnější prostředek obrany. V historii nenajdeme případ, kdy by socialistická země porazila zemi kapitalistickou. Navzdory tolik oslavovanému válečnému socialismu byli Němci poraženi v obou světových válkách.

[🔊 Poslechnout audio](/data/7-paragraphs/audio/chapter_164/para_005-V-dlouhm-obdob-je-samozejm-vlka-nesluiteln.mp3)
