
Existuje úplná shoda ohledně skutečnosti, že totální válka je odnoží agresivního nacionalismu. To je ovšem argumentace v kruhu. Agresivním nacionalismem nazýváme ideologii, která vede k moderní totální válce. Agresivní nacionalismus je nutným plodem politik intervencionismu a národního plánování. Zatímco laissez faire odstraňuje příčiny mezinárodních konfliktů, vládní zásahy do podnikání a socialismus vytváří konflikty, jež nelze mírově vyřešit. Zatímco při existenci svobodného obchodu a svobody migrace nezajímá žádného jedince velikost jeho země, jsou-li uplatňována ochranná opatření hospodářského nacionalismu, je pro každého občana nesmírně důležité věnovat se těmto teritoriálním otázkám. Zvětšení území ve správě jeho vlastní vlády představuje pro tohoto člověka totiž zlepšení materiálních podmínek, či přinejmenším úlevu od omezení, jež zahraniční vláda na jeho blahobytu valila. Omezenou válku mezi královskými armádami nepřeměnily ve válku totální, střety mezi národy, technikálie vojenského umění, ale nahrazení státu laissez faire státem blahobytu.

[🔊 Poslechnout audio](/data/7-paragraphs/audio/chapter_164/para_003-Existuje-pln-shoda-ohledn-skutenosti-e-totl.mp3)
