
Vláda se ale záměrně rozhodla pro politiku, která jí znemožnila spoléhat se na fungování neomezovaného trhu. Rozhodla se pro regulaci cen a postavila mimo zákon zvýšení cen komodit. Mimo to jen velmi pomalu zdaňovala inflací zvyšované příjmy. Podlehla tvrzení odborů, že skutečně vyplacená mzda pracovníků by měla být udržena vysoko, což by jim umožnilo zachovat si i v době války předválečnou životní úroveň. Nejpočetnější třída lidí ve státě, třída, jež v dobách míru spotřebovávala největší část celkového množství zboží, ve skutečnosti měla ve svých kapsách o tolik více peněz, že jejich kupní síla a spotřeba byla vyšší než v dobách míru. Příjemci mezd – a v jisté míře také rolníci a vlastníci továren vyrábějících pro vládu – by zmařili vládní úsilí převést průmyslová odvětví na válečnou výrobu. Přiměli by podnikatele vyrábět více, a nikoli méně, statků, které jsou v dobách války považovány za nadbytečný luxus. Právě tato okolnost přiměla vládu uchýlit se k systému priorit a přídělů.

[🔊 Poslechnout audio](/data/7-paragraphs/audio/chapter_164/para_011-Vlda-se-ale-zmrn-rozhodla-pro-politiku-kter.mp3)
