
Druhá základní chyba, kterou kritika tržního hospodářství ze strany socialistů obsahuje, plyne z jejich chybné teorie mezd. Neuvědomují si, že mzda je cena zaplacená za výsledky výdělečně činné osoby, tj. za přínos jejího úsilí k výrobě příslušného zboží, nebo – jak se říká – za hodnotu, kterou její služby přidají k hodnotě materiálu. Nezáleží na tom, zda se jedná o hodinovou nebo úkolovou mzdu, zaměstnavatel si vždy kupuje dělníkův výkon a služby, nikoli jeho čas. Proto není pravda, že v nenarušovaném tržním hospodářství nemá dělník osobní zájem na splnění svého úkolu.

[🔊 Poslechnout audio](/data/7-paragraphs/audio/chapter_135/para_001-Druh-zkladn-chyba-kterou-kritika-trnho-hospo.mp3)
