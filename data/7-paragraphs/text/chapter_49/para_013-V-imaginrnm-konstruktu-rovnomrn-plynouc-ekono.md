
V imaginárním konstruktu rovnoměrně plynoucí ekonomiky není ponechán žádný prostor pro podnikatelské aktivity, protože tento konstrukt odstraňuje všechny změny dat, které by mohly ovlivnit ceny. Jakmile tento předpoklad strnulosti hodnot opustíme, zjistíme, že každá změna dat musí jednání nutně ovlivnit. Protože jednání nezbytně směřuje k ovlivnění budoucího stavu věcí, třebaže někdy pouze nejbližší budoucnosti následujícího okamžiku, je ovlivněno každou nesprávně předvídanou změnou dat, která se objeví v časovém období mezi začátkem a koncem období, k jehož zaopatření toto jednání směřovalo. Výsledek jednání je tedy vždy nejistý. Jednání je vždy spekulováním. To platí nejen pro tržní hospodářství, ale o nic méně i pro Robinsona Crusoe, toho pomyslného individuálního činitele, i pro podmínky socialistické ekonomiky.

[🔊 Poslechnout audio](/data/7-paragraphs/audio/chapter_49/para_013-V-imaginrnm-konstruktu-rovnomrn-plynouc-ekono.mp3)
