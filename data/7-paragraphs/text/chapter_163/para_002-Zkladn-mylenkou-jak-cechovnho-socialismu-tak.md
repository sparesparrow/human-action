
Základní myšlenkou jak cechovního socialismu, tak korporativismu je to, že každé odvětví podnikání tvoří monopolistickou jednotku, cech či corporazione. Tato jednotka se těší plné autonomii; má pravomoc řešit veškeré interní záležitosti bez zásahů zvenčí a bez vlivu lidí, kteří sami nejsou členy cechu. Vzájemné vztahy mezi různými cechy jsou řešeny pomocí přímého vyjednávání mezi cechy nebo rozhodnutím všeobecného shromáždění delegátů všech cechů. Vláda obvykle do tohoto procesu vůbec nezasahuje. Pouze ve výjimečných případech, není-li možné dosáhnout dohody mezi různými cechy, je povolán stát, aby rozhodl.

[🔊 Poslechnout audio](/data/7-paragraphs/audio/chapter_163/para_002-Zkladn-mylenkou-jak-cechovnho-socialismu-tak.mp3)
