
Jestliže jsou v rámci společnosti, která je založená na soukromém vlastnictví výrobních prostředků, některé z těchto prostředků ve veřejném vlastnictví a užívání – to znamená, že jsou vlastněny a užívány vládou nebo některou z jejích agentur –, nevytváří se tím smíšený systém, v němž by se míchal socialismus a kapitalismus. Skutečnost, že stát nebo města vlastní a provozují některé podniky, nemění charakteristické rysy tržního hospodářství. Veřejně vlastněné a provozované podniky podléhají nadvládě trhu.

[🔊 Poslechnout audio](/data/7-paragraphs/audio/chapter_50/para_002-Jestlie-jsou-v-rmci-spolenosti-kter-je-zaloe.mp3)
