
Avšak ekonomie vždy používala a stále používá termín „podnikatel" v jiném smyslu, než jaký mu dává imaginární konstrukt funkčního rozdělování. Nazývá podnikatelem také toho, kdo zvláště dychtí po zisku z přizpůsobení výroby očekávaným změnám podmínek, toho, kdo má víc iniciativy, víc odvahy a rychlejší oko než ostatní, podnikavého a podněcujícího pionýra hospodářského pokroku. Tento pojem je užší než pojetí podnikatele, jak je používáno ve funkčním rozdělování. Nezahrnuje totiž mnoho případů, které do toho druhého patří.

[🔊 Poslechnout audio](/data/7-paragraphs/audio/chapter_50/para_003-Avak-ekonomie-vdy-pouvala-a-stle-pouv-term.mp3)
