
Trh není místo, věc, ani kolektivní entita. Trh je proces, který je uváděn do chodu jednáním různých jednotlivců, jež spolupracují v rámci dělby práce. Síly, které určují – stále se měnící – stav trhu, jsou hodnotové soudy těchto jednotlivců a jejich jednání, jež je řízeno těmito hodnotovými soudy. Stavem trhu je v každé chvíli cenová struktura, tj. souhrn směnných poměrů stanovených vzájemným působením těch, kteří chtějí koupit, a těch, kteří chtějí prodat. Na trhu není nic nelidského nebo mystického. Tržní proces je výhradně výslednicí lidského jednání.

[🔊 Poslechnout audio](/data/7-paragraphs/audio/chapter_50/para_009-Trh-nen-msto-vc-ani-kolektivn-entita-Trh-je.mp3)
