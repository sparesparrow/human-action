
Zastavení rozvoje města je dvojsečné jednání. Jeho užitečnost pro monopolistu není jednoznačná. Nemůže vědět, zda v budoucnu budou platit takové podmínky, aby do města přilákaly víc lidí, kteří představují jediný trh pro jeho výrobky. Jedno z lákadel, které město nově příchozím poskytuje, je jeho velikost, spousta obyvatel. Průmysl a obchod tíhnou k centrům. Jestliže jednání monopolisty zpomalí růst městského společenství, může proud investic stočit k jiným místům. Může být promarněna příležitost, která se už nikdy nevrátí. Větší příjmy v budoucnu mohou být obětovány kvůli poměrně malým krátkodobým výnosům.

[🔊 Poslechnout audio](/data/7-paragraphs/audio/chapter_67/para_001-Zastaven-rozvoje-msta-je-dvojsen-jednn-Jeho.mp3)
