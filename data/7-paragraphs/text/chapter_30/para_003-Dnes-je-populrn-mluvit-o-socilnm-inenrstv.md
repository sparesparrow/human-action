
Dnes je populární mluvit o „sociálním inženýrství". Stejně jako plánování je tento termín synonymem pro diktátorství a totalitní tyranii. Jeho myšlenkou je chápat lidské bytosti stejným způsobem, jakým inženýr chápe součásti, z nichž staví mosty, silnice a stroje. Vůle sociálního inženýra má nahradit vůle jednotlivých lidí, které plánuje použít pro stavbu své utopie. Lidstvo má být rozděleno do dvou tříd: všemocný diktátor na straně jedné a podřízení, již jsou zredukováni do role pěšáků v jeho plánech a koleček v jeho soustrojí, na straně druhé.

[🔊 Poslechnout audio](/data/7-paragraphs/audio/chapter_30/para_003-Dnes-je-populrn-mluvit-o-socilnm-inenrstv.mp3)
