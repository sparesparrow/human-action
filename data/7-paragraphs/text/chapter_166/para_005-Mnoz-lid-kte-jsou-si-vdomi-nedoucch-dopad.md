
Mnozí lidé, kteří jsou si vědomi nežádoucích dopadů spotřeby kapitálu, mají sklon věřit, že všelidová vláda není slučitelná s prováděním zdravých finančních politik. Neuvědomují si ale, že demokracii jako takovou nelze obviňovat. Vina leží na doktrínách, které nahradily teorii státu jako nočního strážce, jíž se vysmíval Lassalle, teorií vlády jako Santa Clause. Hospodářské politiky státu jsou vždy určeny ekonomickými myšlenkami, jež zastává veřejnost. Žádná vláda, ať již demokratická nebo diktátorská, se nemůže zbavit vlivu všeobecně přijímané ideologie.

[🔊 Poslechnout audio](/data/7-paragraphs/audio/chapter_166/para_005-Mnoz-lid-kte-jsou-si-vdomi-nedoucch-dopad.mp3)
