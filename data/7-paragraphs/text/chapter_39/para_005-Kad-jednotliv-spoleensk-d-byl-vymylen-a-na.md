
Každý jednotlivý společenský řád byl vymyšlen a navržen dříve, než mohl být uskutečněn. Z tohoto časového a logického předstihu ideologického faktoru nevyplývá tvrzení, že lidé sestavují úplný plán společenského systému, jak to dělají utopisté. Předem není a nemusí být promyšleno konkrétní jednání, aby zapadalo do jednotného systému organizace společnosti, ale jednání jednotlivců s ohledem na jejich spoluobčany a jednání již utvořených skupin s ohledem na jiné skupiny. Než člověk pomůže svému kolegovi porazit strom, musí být taková spolupráce promyšlena.

[🔊 Poslechnout audio](/data/7-paragraphs/audio/chapter_39/para_005-Kad-jednotliv-spoleensk-d-byl-vymylen-a-na.mp3)
