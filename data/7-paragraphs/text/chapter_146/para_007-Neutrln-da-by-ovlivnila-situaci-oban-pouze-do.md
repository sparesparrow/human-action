
Neutrální daň by ovlivnila situaci občanů pouze do míry vyžadované skutečností, že část práce a materiálních statků je absorbována vládním aparátem. V imaginárním konstruktu rovnoměrně plynoucí ekonomiky ministerstvo financí soustavně uvaluje daně a utrácí celý získaný obnos – o nic méně ani více – na úhradu nákladů spojených s aktivitami vládních úřadů. Část příjmu každého občana je utracena na veřejné výdaje. Předpokládáme-li, že v takovéto rovnoměrně plynoucí ekonomice převažuje dokonalá příjmová rovnost v takové podobě, že důchod každé domácnosti odpovídá počtu jejích členů, jak daň z hlavy, tak proporcionální daň z příjmu by byly neutrálními daněmi. Za těchto okolností by mezi nimi nebyl žádný rozdíl. Část příjmu každého člověka by byla absorbována veřejným výdajem a nedošlo by k žádným druhotným dopadům zdanění.

[🔊 Poslechnout audio](/data/7-paragraphs/audio/chapter_146/para_007-Neutrln-da-by-ovlivnila-situaci-oban-pouze-do.mp3)
