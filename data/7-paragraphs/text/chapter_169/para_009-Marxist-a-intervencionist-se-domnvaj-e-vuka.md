
Marxisté a intervencionisté se domnívají, že výuka historie ve školách je znečištěna schvalováním myšlenek klasického liberalismu. Chtějí nahradit tuto „buržoazní" interpretaci historie pohledem svým. Podle marxistů byly anglická revoluce roku 1688, americká revoluce, Velká francouzská revoluce a revoluční hnutí na evropském kontinentu v devatenáctém století buržoazními hnutími. Vyústily v porážku feudalismu a nastolení buržoazního řádu. Nedošlo k osvobození mas proletariátu; ty pouze přešly z třídní nadvlády aristokracie do třídní nadvlády kapitalistických vykořisťovatelů. Proto je prý nutné osvobodit pracujícího člověka a zrušit kapitalistický způsob výroby. Intervencionisté tvrdí, že toho je nutné dosáhnout pomocí Socialpolitik nebo New Dealu. Ortodoxní marxisté na druhou stranu tvrdí, že pouze násilné svržení buržoazního systému vlády může skutečně proletariát vysvobodit.

[🔊 Poslechnout audio](/data/7-paragraphs/audio/chapter_169/para_009-Marxist-a-intervencionist-se-domnvaj-e-vuka.mp3)
