
Samotná myšlenka, že budoucnost je předvídatelná, že konkrétní rozumění světu, jež je základem činnosti podnikatelů, je možné nahradit nějakými vzorci a že znalost těchto vzorců může z každého udělat podnikatele, je samozřejmě výsledkem celé změti omylů a mylných představ, jež nalézáme u kořenů dnešních antikapitalistických politik. V celé soustavě, jež si říká marxistická filozofie, nenajdeme ani nejmenší odkaz na skutečnost, že hlavním úkolem konání je zaopatřit se na události nejisté budoucnosti. Dnešní používání termínu spekulant pouze s hanlivým nádechem zřetelně prokazuje, že naši současníci vůbec netuší, v čem spočívá základní problém lidského jednání.

[🔊 Poslechnout audio](/data/7-paragraphs/audio/chapter_169/para_011-Samotn-mylenka-e-budoucnost-je-pedvdateln.mp3)
