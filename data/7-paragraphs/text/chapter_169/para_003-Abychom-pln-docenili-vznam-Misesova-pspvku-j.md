
Abychom plně docenili význam Misesova příspěvku, je nutné zevrubně prozkoumat směr vývoje čisté ekonomické teorie od počátku 70. let 19. století až po 30. léta století dvacátého. Z marginalistické revoluce v 70. letech vycházejí tři navzájem rozdílné přístupy k teorii cen. Léon Walras se pokoušel vysvětlit utváření cen podobným způsobem, jako to v případě jiných jevů činí astronomie a klasická mechanika. Explicitně formuloval stav trhu jako všeobecný problém statické rovnováhy popsané soustavou rovnic.

[🔊 Poslechnout audio](/data/7-paragraphs/audio/chapter_169/para_003-Abychom-pln-docenili-vznam-Misesova-pspvku-j.mp3)
