
Intervencionismus ale převládá i na mnoha nezávislých univerzitách. V souladu se starou tradicí není úkolem univerzit pouze vyučovat, ale také rozvíjet poznání a vědu. Povinností univerzitního učitele není pouze předat studentům soustavu poznatků vytvořenou jinými lidmi. Má také přispět ke zvětšení tohoto pokladu vlastní prací. Je totiž plnoprávným členem celosvětové republiky vědy, inovátorem a pionýrem na cestě k dalšímu a lepšímu poznání. Žádná univerzita by nepřiznala, že členové jejího sboru jsou horší než ostatní vědci v daných oborech. Každý univerzitní profesor se považuje za rovnocenného partnera všem ostatním znalcům jeho vědy.

[🔊 Poslechnout audio](/data/7-paragraphs/audio/chapter_169/para_007-Intervencionismus-ale-pevld-i-na-mnoha-nezvisl.mp3)
