
V teoretických vědách, jako je filozofie nebo ekonomie, je tomu ale jinak. Zde nemůže rutinér s využitím více či méně stereotypního vzoru dosáhnout ničeho. Nenalézáme tady žádný prostor pro svědomitou a náročnou práci horlivého autora monografií. Zde se empirický výzkum neprovádí; výsledek se dosahuje schopností rozjímat, přemýšlet a uvažovat. Neexistuje tady specializace, protože všechny problémy jsou provázány jeden s druhým. Když se člověk zabývá jedním aspektem poznání, má ve skutečnosti co do činění s celým poznáním.

[🔊 Poslechnout audio](/data/7-paragraphs/audio/chapter_169/para_010-V-teoretickch-vdch-jako-je-filozofie-nebo-ekon.mp3)
