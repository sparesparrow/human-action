
Rozumní podnikatelé a obchodníci si jsou plně vědomi nejistoty budoucnosti. Uvědomují si, že ekonomové neprodukují žádné spolehlivé informace o budoucnosti; že poskytují pouze jistý výklad statistických dat týkajících se minulosti. Názory ekonomů na budoucnost představují pro kapitalisty a podnikatele pouze pochybné domněnky. Jsou podezíraví a nenechají se snadno napálit. Jelikož se ale poměrně správně domnívají, že je užitečné znát veškerá data, která mohou na jejich podnikání mít nějaký dopad, čtou noviny a časopisy, které předpovědi poskytují.

[🔊 Poslechnout audio](/data/7-paragraphs/audio/chapter_169/para_001-Rozumn-podnikatel-a-obchodnci-si-jsou-pln-vdo.mp3)
