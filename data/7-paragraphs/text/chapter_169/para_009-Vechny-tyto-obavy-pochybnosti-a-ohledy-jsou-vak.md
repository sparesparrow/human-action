
Všechny tyto obavy, pochybnosti a ohledy jsou však potlačeny neodolatelnou silou lidské životní energie. Je pravda, že se člověk smrti nevyhne. V současnosti je ale živý; a zmocnil se ho život, nikoli smrt. Ať již mu budoucnost nachystala cokoli, nemůže vystoupit z přítomnosti, ve které žije. Dokud člověk žije, nemůže neposlechnout základní popud, elan vital. Je přirozeností člověka, že usiluje o zachování a posílení svého života; že je nespokojený a usiluje o odstranění strastí, že hledá, jak dosáhnout něčeho, co lze nazvat štěstím. V každé lidské bytosti funguje nevysvětlitelné a neanalyzovatelné Id.

[🔊 Poslechnout audio](/data/7-paragraphs/audio/chapter_169/para_009-Vechny-tyto-obavy-pochybnosti-a-ohledy-jsou-vak.mp3)
