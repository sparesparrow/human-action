
Není žádných pochyb o tom, že v takto vlivné třídě lidí se budou nacházet velmi nadaní jedinci, možná i nejvýznačnější lidé naší doby. Filozofie, jež dává podobu jejich činnostem, ale zužuje jejich horizont uvažování. Kvůli vazbě na konkrétní politické strany a zájmové skupiny, jež se snaží získat výhody, se stávají jednostrannými. Zavírají oči před vzdálenějšími důsledky jimi navrhovaných politik. Zásadní význam pro ně má pouze krátkodobý zájem skupiny, jíž slouží. Konečným cílem jejich počínání je zařídit svým klientům výhody na úkor ostatních lidí.

[🔊 Poslechnout audio](/data/7-paragraphs/audio/chapter_169/para_009-Nen-dnch-pochyb-o-tom-e-v-takto-vlivn-td.mp3)
