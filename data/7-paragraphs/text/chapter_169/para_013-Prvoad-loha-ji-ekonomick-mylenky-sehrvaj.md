
Prvořadá úloha, již ekonomické myšlenky sehrávají při určení podoby občanských záležitostí, vysvětluje, proč se vlády, politické strany a zájmové skupiny snaží omezit svobodu ekonomického myšlení. Propagují „dobrou" doktrínu a umlčují hlasy „špatných" doktrín. Domnívají se, že pravda sama nemá sílu, díky které by v konečném důsledku zvítězila pouze proto, že je pravdivá. Kvůli tomu je třeba pravdu podpořit silou policie či ostatních ozbrojených složek. Dle jejich názoru je kritériem pravdivosti doktríny skutečnost, že její zastánci uspějí a silou zbraní porazí zastánce odlišných názorů. Z toho plyne, že Bůh či nějaká mytická bytost řídící běh lidských věcí vždy přiřkne vítězství těm, kdo bojují za dobrou věc. Vláda je tady od Boha a je její posvátnou povinností vyhladit kacíře.

[🔊 Poslechnout audio](/data/7-paragraphs/audio/chapter_169/para_013-Prvoad-loha-ji-ekonomick-mylenky-sehrvaj.mp3)
