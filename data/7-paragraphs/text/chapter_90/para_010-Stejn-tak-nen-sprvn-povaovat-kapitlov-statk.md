
Stejně tak není správné považovat kapitálové statky za nahromaděné přírodní faktory a práci. Správnější je mluvit o nahromaděných přírodních faktorech, práci a času. Rozdíl mezi výrobou bez pomoci kapitálových statků a s jejich použitím spočívá v čase. Kapitálové statky jsou přestupní stanicí na cestě od prvopočátků výroby k jejímu konečnému cíli, vzniku spotřebních statků. Ten, kdo vyrábí pomocí kapitálových statků, se těší z velké výhody nad těmi, kdo začínají bez nich; je v čase blíže konečnému cíli svého snažení.

[🔊 Poslechnout audio](/data/7-paragraphs/audio/chapter_90/para_010-Stejn-tak-nen-sprvn-povaovat-kapitlov-statk.mp3)
