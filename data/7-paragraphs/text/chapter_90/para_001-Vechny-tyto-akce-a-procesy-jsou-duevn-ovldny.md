
Všechny tyto akce a procesy jsou duševně ovládány kapitálovým účetnictvím, vrcholem peněžní ekonomické kalkulace. Bez pomoci peněžní kalkulace by se člověk nemohl dozvědět, zda – bez ohledu na délku doby výroby – určitý proces slibuje vyšší produktivitu než nějaký jiný. Výdaje vyžadované různými procesy nemohou být navzájem poměřovány bez pomoci peněžního vyjádření. Kapitálové účetnictví začíná s tržními cenami kapitálových statků dostupných pro další výrobu, jejichž souhrn nazývá kapitálem.

[🔊 Poslechnout audio](/data/7-paragraphs/audio/chapter_90/para_001-Vechny-tyto-akce-a-procesy-jsou-duevn-ovldny.mp3)
