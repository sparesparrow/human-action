
V tržním hospodářství je výroba nepřetržitým, nikdy nekončícím úsilím, rozděleným do nesmírné rozmanitosti dílčích procesů. Nesčetné výrobní procesy s různými dobami výroby probíhají současně. Vzájemně se doplňují a ve stejném okamžiku spolu soutěží o vzácné výrobní faktory. Neustále dochází buď k akumulaci nového kapitálu prostřednictvím úspor, nebo je dříve naakumulovaný kapitál pohlcován nadměrnou spotřebou. Výroba je rozdělována mezi četné jednotlivé podniky, statky, dílny a závody, z nichž každý slouží pouze omezeným účelům.

[🔊 Poslechnout audio](/data/7-paragraphs/audio/chapter_90/para_003-V-trnm-hospodstv-je-vroba-nepetritm-nikd.mp3)
