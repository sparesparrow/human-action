
Je nutné si uvědomit, že všechny ekonomické kategorie jsou vztaženy k lidskému jednání a nemají přímo nic společného s fyzickými vlastnostmi věcí. Ekonomie není vědou o statcích a službách; je vědou o lidských volbách a jednání. Praxeologický koncept času není konceptem fyzikálním nebo biologickým. Vztahuje se k pojmům dříve či později jako důležitým prvkům hodnotových soudů jednajícího člověka. Rozdíl mezi kapitálovými a spotřebními statky není pevně danou odlišností založenou na fyzických a fyziologických vlastnostech daných statků. Záleží na postavení jednajících lidí a volbách, jež musí učinit. Na stejný statek může být pohlíženo jako na kapitálový statek, nebo jako na spotřební statek. Nabídka statků připravených k okamžitému užití je kapitálovým statkem z pohledu člověka, jenž se na ně dívá jako na prostředky obživy pro sebe a pracovníky najaté po dobu čekání.

[🔊 Poslechnout audio](/data/7-paragraphs/audio/chapter_90/para_009-Je-nutn-si-uvdomit-e-vechny-ekonomick-katego.mp3)
