
Výchozím bodem praxeologie není výběr axiomů a rozhodnutí o metodě postupu, nýbrž reflexe podstaty jednání. Není žádné jednání, v němž by se praxeologické kategorie neobjevovaly plně a dokonale. Nelze si ani představit žádný modus jednání, v němž by nebylo možné prostředky a cíle či náklady a výnosy jasně odlišit a přesně oddělit. Není nic, co by jen zhruba či neúplně odpovídalo ekonomické kategorii směny. Směna buď je, nebo není, a pokud je, tak pro ni platí všechny obecné teorémy směny se vší přísností a se všemi důsledky.

[🔊 Poslechnout audio](/data/7-paragraphs/audio/chapter_17/para_005-Vchozm-bodem-praxeologie-nen-vbr-axiom-a-roz.mp3)
