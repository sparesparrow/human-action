
To, co vytváří zisk člověka při jeho jednání v nenarušovaném tržním hospodářství, není špatná situace a neštěstí jeho bližního, ale skutečnost, že zmírní nebo úplně odstraní to, co způsobuje, že jeho bližní pociťuje nespokojenost. Nemocné během epidemie nepoškozuje lékař, který je léčí. Lékařův zisk není důsledkem epidemie, ale pomoci, kterou poskytuje lidem, jež nemoc postihla. Základním zdrojem zisku je vždy předvídání budoucích podmínek. Ti, kterým se podaří budoucí události předpovědět lépe než ostatním lidem a kteří uzpůsobí budoucímu stavu trhu své jednání, sklidí zisk, protože dokážou uspokojit nejnaléhavější potřeby lidí.

[🔊 Poslechnout audio](/data/7-paragraphs/audio/chapter_131/para_002-To-co-vytv-zisk-lovka-pi-jeho-jednn-v-nen.mp3)
