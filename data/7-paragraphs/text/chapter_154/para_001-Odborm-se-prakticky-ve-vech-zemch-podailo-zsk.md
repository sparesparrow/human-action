
Odborům se prakticky ve všech zemích podařilo získat privilegium uchylovat se k násilnému jednání. Vláda se vzdala ve prospěch odborů jedné základní charakteristiky státu – výlučné moci a práva využívat nátlak a donucení. Formálně samozřejmě nebyly zrušeny ani změněny zákony, které považují za kriminální čin užití násilí ze strany občanů (s výjimkou případu sebeobrany). Násilí odborů je však široce tolerováno. Odbory v podstatě mohou každému zabránit silou v činnostech, které nerespektují odborářská nařízení ohledně mzdových sazeb a ostatních pracovních podmínek.

[🔊 Poslechnout audio](/data/7-paragraphs/audio/chapter_154/para_001-Odborm-se-prakticky-ve-vech-zemch-podailo-zsk.mp3)
