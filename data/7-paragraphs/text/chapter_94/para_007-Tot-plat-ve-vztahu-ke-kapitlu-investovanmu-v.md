
Totéž platí ve vztahu ke kapitálu investovanému v podobě hotovosti. Majitel francouzských franků, který předvídá následky inflační politiky francouzské vlády, může buď utéci k „reálným statkům" nákupem těchto statků, nebo k zahraniční měně. Musí však najít někoho, kdo je ochoten směnit je za franky. Může uniknout pouze tehdy, existují-li stále lidé, kteří hodnotí budoucnost franku optimističtěji než on sám. Tím, co způsobuje růst cen statků a měnových kurzů, není chování lidí, kteří se chtějí zbavit franků, ale těch, kteří je odmítají přijmout za nižší směnný kurz.

[🔊 Poslechnout audio](/data/7-paragraphs/audio/chapter_94/para_007-Tot-plat-ve-vztahu-ke-kapitlu-investovanmu-v.mp3)
