
Vlády prohlašují, že devizové regulace bránící odlivu kapitálu jsou motivovány úvahami o životně důležitých národních zájmech. Ve skutečnosti jsou v protikladu k hmotným zájmům mnohých obyvatel bez jakéhokoli prospěchu pro kohokoli z nich nebo ku prospěchu přeludu zvaného Volkswirtschaft. Pokud ve Francii dochází k inflaci, jistě není ku prospěchu národa jako celku ani žádného z jeho občanů, aby její katastrofální důsledky dopadly pouze na Francouze. Pokud se někteří Francouzi zbaví břemena těchto ztrát tím, že cizincům prodají francouzské bankovky nebo dluhopisy splatné v těchto bankovkách, část těchto ztrát dopadne na cizince. Zjevným důsledkem zabránění těchto transakcí je některé Francouze ochudit, aniž by se stal jakýkoli Francouz bohatším. Z nacionalistického úhlu pohledu se tedy takové jednání jako vhodné nejeví.

[🔊 Poslechnout audio](/data/7-paragraphs/audio/chapter_94/para_008-Vldy-prohlauj-e-devizov-regulace-brnc-odl.mp3)
