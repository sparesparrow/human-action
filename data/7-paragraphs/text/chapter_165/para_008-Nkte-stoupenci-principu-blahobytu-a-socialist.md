
Někteří stoupenci principu blahobytu a socialisté jsou ochotni připustit, jsou-li k tomu dotlačeni argumenty ekonomů, že poklesu průměrné životní úrovně je možné zabránit pouze tehdy, bude-li udržován již naakumulovaný kapitál, a zlepšení ekonomické situace závisí na akumulaci dodatečného kapitálu. Udržování kapitálu a jeho akumulace budou, říkají, od nynějška úkolem vlády. Nebudou již více záviset na sobectví jednotlivců, jimž jde výlučně o obohacení své vlastní a svých rodin; úřady se jimi budou zabývat z pohledu veřejného prospěchu.

[🔊 Poslechnout audio](/data/7-paragraphs/audio/chapter_165/para_008-Nkte-stoupenci-principu-blahobytu-a-socialist.mp3)
