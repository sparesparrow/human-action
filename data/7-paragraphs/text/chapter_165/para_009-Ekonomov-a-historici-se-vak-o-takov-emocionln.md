
Ekonomové a historici se však o takové emocionální výlevy nestarají. Když popisují asijské civilizace jako podřadné, nevyjadřují žádný hodnotový soud. Pouze ukazují na skutečnost, že se v těchto národech nevytvořily takové ideologické a institucionální podmínky, jež na Západě daly vzniknout té kapitalistické civilizaci, jejíž nadřazenost dnes Asiaté implicitně přijímají, když hlasitě volají po jejích technologických a terapeutických nástrojích a vymoženostech. A právě když si člověk uvědomí, že v minulosti byla kultura mnohých asijských národů daleko před kulturou západní, objevuje se otázka, co vlastně pokrok na Východě zastavilo.

[🔊 Poslechnout audio](/data/7-paragraphs/audio/chapter_165/para_009-Ekonomov-a-historici-se-vak-o-takov-emocionln.mp3)
