
Když v dobách před vznikem moderního kapitalismu hovořili státníci, filozofové a právníci o chudých a o problémech chudoby, měli na mysli právě tyto nadpočetné chudáky. Laissez faire a jeho odnož, industrialismus, přeměnily zaměstnatelné chudé na příjemce mezd. Ve svobodné tržní společnosti jsou lidé s vyššími a lidé s nižšími příjmy. Nenajdeme zde ale lidi, kteří jsou sice ochotni a schopni pracovat, ale nemohou najít pravidelné zaměstnání, jelikož ve společenském systému výroby pro ně není místo. Liberalismus a kapitalismus byly ale i ve dnech své největší slávy omezeny na relativně malá území západní a střední Evropy, Severní Ameriky a Austrálie. Ve zbytku světa stále přežívají stovky milionů lidí na hranici smrti hladem. Jsou chudí a ubozí ve starém smyslu toho slova, nadpočetní a nadbyteční, břímě pro sebe a skrytá hrozba pro menšinu svých šťastnějších spoluobčanů.

[🔊 Poslechnout audio](/data/7-paragraphs/audio/chapter_165/para_002-Kdy-v-dobch-ped-vznikem-modernho-kapitalismu-h.mp3)
