
Nouze těchto zbědovaných mas – většinou barevných – lidí není způsobena kapitalismem, ale neexistencí kapitalismu. Kdyby nedošlo k triumfu laissez faire, národy západní Evropy by trpěly ještě víc než národy asijských kuliů. Problém Asie spočívá v tom, že její výše investovaného kapitálu na hlavu je extrémně nízká v porovnání s vybavením kapitálem na Západě. Stávající ideologie a společenský systém, jež je její odnoží, brzdí vznik podnikání orientovaného na dosažení zisku. Nalézáme zde velmi nízkou akumulaci kapitálu a zjevné nepřátelství k zahraničním investorům. V mnoha těchto zemích dokonce nárůst počtu obyvatel předstihuje nárůst dostupného kapitálu.

[🔊 Poslechnout audio](/data/7-paragraphs/audio/chapter_165/para_003-Nouze-tchto-zbdovanch-mas-vtinou-barevnch.mp3)
