
Tito propagandisté musí ale nakonec uznat, že tržní hospodářství není přece jenom tak špatné, jak se jej „neortodoxní" teorie snaží vykreslit. Dodává statky. Ze dne na den zvyšuje množství a zlepšuje kvalitu výrobků. Vytváří bohatství, které nemá v historii obdoby. Z takzvaného sociálního pohledu, oponuje zastánce intervencionismu, však selhává. Neodstraňuje chudobu a nouzi. Je to systém, který uděluje privilegia menšině, vyšší třídě boháčů na úkor naprosté většiny obyvatelstva. Jedná se o systém nespravedlivý.

[🔊 Poslechnout audio](/data/7-paragraphs/audio/chapter_165/para_008-Tito-propagandist-mus-ale-nakonec-uznat-e-trn.mp3)
