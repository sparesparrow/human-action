
Interpretace vývoje moderního industrialismu byla zcela znehodnocena protikapitalistickými předsudky vlád či publicistů a historiků otevřeně stranících pracujícím. Růst reálných mzdových sazeb, zkrácení pracovní doby, odstranění dětské práce, omezení práce žen jsou údajně výsledkem zásahů vlády a odborů a tlaku veřejného mínění podníceného lidumilnými publicisty. Bez těchto zásahů a tlaku by si podnikatelé a kapitalisté ponechali pro sebe veškeré výhody plynoucí ze zvýšení kapitálových investic a následného zlepšení technologických postupů.

[🔊 Poslechnout audio](/data/7-paragraphs/audio/chapter_111/para_009-Interpretace-vvoje-modernho-industrialismu-byla.mp3)
