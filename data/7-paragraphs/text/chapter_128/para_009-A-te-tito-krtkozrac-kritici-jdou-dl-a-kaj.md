
A teď tito krátkozrací kritici jdou dál a říkají, že nesmyslnost systému zisku začíná být zvláště pobuřující, jestliže nevýnosnost P plyne pouze z toho, že podnikatelé ve svých kalkulacích zanedbávají ty výhody P, které jsou pro ně pozitivními externalitami. Z pohledu celé společnosti takové výhody externalitami nejsou. Přinášejí prospěch přinejmenším některým členům společnosti a zvýšily by „celkový blahobyt". Neuskutečnění P je proto pro společnost ztrátou. Protože výdělečné podniky, které jsou zcela sobecké, odmítají investovat do takových nevýdělečných projektů, je povinností vlády zaplnit tuto mezeru. Vláda by je měla buď provozovat jako státní podniky, nebo by je měla dotovat, aby se pro soukromé podnikatele a investory staly atraktivními. Dotace mohou být poskytovány buď přímo jako peněžní příspěvky z veřejných fondů, nebo nepřímo prostřednictvím cel, které dopadají na kupce výrobků.

[🔊 Poslechnout audio](/data/7-paragraphs/audio/chapter_128/para_009-A-te-tito-krtkozrac-kritici-jdou-dl-a-kaj.mp3)
