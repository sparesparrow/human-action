
Avšak prostředky, které vláda potřebuje, aby provozovala ztrátový podnik nebo dotovala neziskový projekt, musí být odčerpány buď z kupní a investiční síly daňových poplatníků, nebo z úvěrového trhu. Vláda nemá o nic větší schopnost než jednotlivci vytvořit něco z ničeho. O co víc utratí vláda, o to méně utratí lidé. Veřejné práce neprovází kouzelná hůlka se zázračnou mocí. Platí se za ně z finančních prostředků, které jsou sebrány občanům. Kdyby se do toho nevložila vláda, občané by je využili pro uskutečnění projektů, které slibují zisk a které uskutečnit nemohou, protože vláda oklestila jejich prostředky.

[🔊 Poslechnout audio](/data/7-paragraphs/audio/chapter_128/para_010-Avak-prostedky-kter-vlda-potebuje-aby-provo.mp3)
