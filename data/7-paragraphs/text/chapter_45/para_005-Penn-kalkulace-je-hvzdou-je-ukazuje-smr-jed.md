
Peněžní kalkulace je hvězdou, jež ukazuje směr jednání ve společenském systému dělby práce. Je to kompas člověka, který se účastní výroby. Počítá, aby odlišil výnosné oblasti výroby od těch, jež jsou ztrátové, ty, které svrchovaní spotřebitelé pravděpodobně schválí, od těch, které pravděpodobně zamítnou. Každý jednotlivý krok v podnikatelské činnosti podléhá přezkoumání peněžní kalkulací. Předběžná úvaha o plánovaném jednání se stává hospodářskou předběžnou kalkulací očekávaných nákladů a očekávaných příjmů. Zpětné stanovení výsledku minulého jednání se stává účtováním o ziscích a ztrátách.

[🔊 Poslechnout audio](/data/7-paragraphs/audio/chapter_45/para_005-Penn-kalkulace-je-hvzdou-je-ukazuje-smr-jed.mp3)
