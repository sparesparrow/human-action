
Kdybychom se domnívali, že se mezní užitek týká věcí a jejich objektivní hodnoty užití, byli bychom nuceni předpokládat, že mezní užitek může s nárůstem množství dostupných jednotek stejně tak dobře vzrůst, jako poklesnout. Může se stát, že použití jistého minimálního množství n jednotek statku a může přinést hodnotnější uspokojení než služby očekávané od jedné jednotky statku b. Pokud je však dostupná zásoba a menší než n, lze a použít jen pro jinou službu, které se přisuzuje menší hodnota než hodnota b.

[🔊 Poslechnout audio](/data/7-paragraphs/audio/chapter_31/para_007-Kdybychom-se-domnvali-e-se-mezn-uitek-tk-v.mp3)
