
Dokonce i kdyby se takto choval, označení továren, které se nacházejí uvnitř politických hranic jeho národa, za „naše" by nebylo náležité. V jakém smyslu mohl Londýňan – před zestátněním – nazývat uhelné doly v Anglii, které nevlastnil, „našimi" doly a doly v Porúří „cizími" doly? Ať koupil „britské" nebo „německé" uhlí, vždy musel zaplatit plnou tržní cenu. Tím, kdo kupuje šampaňské z Francie, není „Amerika". Je to vždy konkrétní Američan, který ho kupuje od konkrétního Francouze.

[🔊 Poslechnout audio](/data/7-paragraphs/audio/chapter_62/para_002-Dokonce-i-kdyby-se-takto-choval-oznaen-tovren.mp3)
