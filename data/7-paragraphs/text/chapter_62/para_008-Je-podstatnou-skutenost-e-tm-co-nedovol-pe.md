
Je podstatnou skutečností, že tím, co nedovolí přetrvání nesprávných cen výrobních faktorů, je soutěž podnikatelů, kteří usilují o zisk. Činnost podnikatelů je silou, jež by zavedla neuskutečnitelnou rovnoměrně plynoucí ekonomiku, pokud by se už neměly objevit žádné další změny. V celosvětové veřejné dražbě, která se nazývá trhem, jsou těmi, kdo chtějí vydražit výrobní faktory. Při předkládání nabídky jsou jakoby pověřenci spotřebitelů. Každý podnikatel představuje jinou stránku potřeb spotřebitelů – buď jiný statek, nebo jiný způsob výroby stejného statku.

[🔊 Poslechnout audio](/data/7-paragraphs/audio/chapter_62/para_008-Je-podstatnou-skutenost-e-tm-co-nedovol-pe.mp3)
