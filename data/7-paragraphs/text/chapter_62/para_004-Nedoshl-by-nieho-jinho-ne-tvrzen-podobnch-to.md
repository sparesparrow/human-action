
Nedosáhl by ničeho jiného než tvrzení podobných tomuto: protože spojení 3 a a 5 b dá vznik jedné jednotce p, rovnají se 3 a a 5 b dohromady 1 p a konečná cena 3 a + 5 b je – vezmeme-li patřičný ohled na časovou preferenci – rovna konečné ceně 1 p. Protože podnikatelé, kteří by chtěli použít a a b pro jiné účely než pro výrobu p, o ně nelicitují, je podrobnější určení ceny nemožné. Pouze když se objeví poptávka po a (nebo po b) ze strany podnikatelů, kteří chtějí a (nebo b) využít pro jiné účely, objeví se soutěž mezi nimi a podnikateli, kteří mají v plánu výrobu p, a vznikne cena pro a (nebo b), jejíž výše určuje také cenu b (nebo a).

[🔊 Poslechnout audio](/data/7-paragraphs/audio/chapter_62/para_004-Nedoshl-by-nieho-jinho-ne-tvrzen-podobnch-to.mp3)
