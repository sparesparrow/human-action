
Důsledky, které přináší reklama na zboží, určuje skutečnost, že kupující si zpravidla může vytvořit správný názor na užitečnost kupované věci. Žena v domácnosti, která vyzkoušela určitou značku mýdla nebo konzerv, se ze zkušenosti učí, zda je pro ni dobré koupit a používat tento výrobek i v budoucnu. Proto se reklama inzerentovi vyplatí pouze tehdy, když vyzkoušení prvního koupeného vzorku nepovede k výsledku, že spotřebitel odmítne kupovat další. Mezi obchodníky panuje shoda, že se nevyplatí dělat reklamu na jiné než dobré zboží.

[🔊 Poslechnout audio](/data/7-paragraphs/audio/chapter_62/para_007-Dsledky-kter-pin-reklama-na-zbo-uruje-s.mp3)
