
Všechny druhy politik podporujících výrobce jsou obhajovány na základě jejich údajné schopnosti zvýšit členům strany životní úroveň. Protekcionismus a hospodářská soběstačnost, nátlak a donucení odborových svazů, pracovní zákonodárství, minimální mzdové sazby, veřejné výdaje, úvěrová expanze, subvence a další nouzové prostředky jsou svými obhájci vždy doporučovány jako nejvhodnější nebo jediné možné prostředky, jak zvýšit reálný příjem lidí, o jejichž hlasy se ucházejí. Každý současný státník nebo politik monotónně říká svým voličům: můj program vás udělá tak zámožnými, nakolik to jen podmínky dovolují, zatímco program mých protivníků vám přinese nouzi a bídu.

[🔊 Poslechnout audio](/data/7-paragraphs/audio/chapter_62/para_001-Vechny-druhy-politik-podporujcch-vrobce-jsou-o.mp3)
