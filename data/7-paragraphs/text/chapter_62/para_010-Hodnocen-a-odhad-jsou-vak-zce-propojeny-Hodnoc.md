
Hodnocení a odhad jsou však úzce propojeny. Hodnocení provedené soběstačným hospodářem přímo srovnává váhy, které přisuzuje různým prostředkům pro odstranění nespokojenosti. Hodnocení provedená člověkem, který nakupuje a prodává na trhu, musí brát ohled na tržní ceny; jsou závislá na odhadech. Aby člověk znal význam ceny, musí znát kupní sílu příslušné peněžní částky. Člověk musí být v zásadě seznámen s cenami těch statků, které by chtěl získat, a na základě takové znalosti si udělat názor na jejich budoucí cenu.

[🔊 Poslechnout audio](/data/7-paragraphs/audio/chapter_62/para_010-Hodnocen-a-odhad-jsou-vak-zce-propojeny-Hodnoc.mp3)
