
Když podnikatelé připravují své plány, dívají se nejprve na ceny v bezprostřední minulosti, které se chybně nazývají současnými cenami. Podnikatelé samozřejmě nikdy nezavedou tyto ceny do svých kalkulací, aniž by vzali v úvahu očekávané změny. Ceny v bezprostřední minulosti jsou pro ně pouze výchozím bodem úvah, které vedou k předpovědi budoucích cen. Minulé ceny neovlivňují stanovení budoucích cen. Naopak, je to očekávání budoucích cen výrobků, které určuje stav cen komplementárních výrobních faktorů. Stanovení cen nemá, co se týče vzájemných směnných poměrů mezi různými statky, vůbec žádný přímý příčinný vztah s cenami v minulosti.

[🔊 Poslechnout audio](/data/7-paragraphs/audio/chapter_62/para_001-Kdy-podnikatel-pipravuj-sv-plny-dvaj-se-n.mp3)
