
Kdyby paměť všech minulých cen vymizela, proces tvorby cen by se stal obtížnějším, ale nikoli nemožným, pokud se týče vzájemných směnných poměrů mezi různými statky. Pro podnikatele by bylo těžší přizpůsobit výrobu poptávce veřejnosti, ale i tak by to bylo možné udělat. Museli by znovu shromáždit všechna data, která potřebují jako základ ke své činnosti. Neunikli by chybám, jichž se dnes vyvarují díky zkušenosti, kterou mají k dispozici. Na začátku by byly prudší cenové výkyvy, promrhaly by se nějaké výrobní faktory, uspokojování potřeb by bylo narušeno.

[🔊 Poslechnout audio](/data/7-paragraphs/audio/chapter_62/para_006-Kdyby-pam-vech-minulch-cen-vymizela-proces-tv.mp3)
