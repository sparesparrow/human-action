
Na zájmy Volkswirtschaft se hledí jako na nesmiřitelně protikladné nejen zájmům jednotlivců, ale neméně i zájmům Volkswirtschaft kteréhokoli cizího národa. Nejkýženější stav Volkswirtschaft je naprostá hospodářská soběstačnost. Národ, který je závislý na jakýchkoli dovozech ze zahraničí, postrádá hospodářskou nezávislost; jeho suverenita je pouhým klamem. Proto národ, který všechno to, co potřebuje, nemůže vyrobit doma, musí dobýt veškerá potřebná území. Aby byl národ skutečně suverénní a nezávislý, musí mít Lebensraum, tj. území tak veliké a bohaté na přírodní zdroje, že může žít soběstačně na úrovni, která není nižší než úroveň jakéhokoli jiného národa.

[🔊 Poslechnout audio](/data/7-paragraphs/audio/chapter_62/para_006-Na-zjmy-Volkswirtschaft-se-hled-jako-na-nesmiit.mp3)
