
Kdyby nebylo nutné vyvracet rozšířené mylné představy, nemuseli bychom tyto zjevné skutečnosti zmiňovat. Není nic jako abstraktní nebo ideální kapitál existující nezávisle na konkrétních kapitálových statcích. Odhlédneme-li od role, kterou hraje ve složení kapitálu držená hotovost, musíme si uvědomit, že kapitál je vždy ztělesňován určitými kapitálovými statky a je ovlivňován vším, co se v souvislosti s nimi stane. Hodnota objemu kapitálu je odvozena od hodnoty kapitálových statků, kterými je ztělesněn.

[🔊 Poslechnout audio](/data/7-paragraphs/audio/chapter_93/para_009-Kdyby-nebylo-nutn-vyvracet-rozen-myln-pedst.mp3)
