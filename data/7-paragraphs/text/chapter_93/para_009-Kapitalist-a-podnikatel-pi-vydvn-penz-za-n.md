
Kapitalisté a podnikatelé při vydávání peněz za nákup určitých výrobních faktorů hodnotí statky výhradně z pohledu očekávaného budoucího stavu trhu. Platí ceny přizpůsobené budoucím podmínkám, které dnes odhadují. Chyby učiněné v minulosti při výrobě dnes dostupných kapitálových statků kupujícího nezatěžují; dopadají pouze na prodávajícího. V tomto smyslu dělá podnikatel, kupující za peníze kapitálové statky pro budoucí výrobu, za minulostí tlustou čáru. Jeho podnikatelské snahy nejsou ovlivněny minulými změnami hodnocení a cen výrobních faktorů, které získává.

[🔊 Poslechnout audio](/data/7-paragraphs/audio/chapter_93/para_009-Kapitalist-a-podnikatel-pi-vydvn-penz-za-n.mp3)
