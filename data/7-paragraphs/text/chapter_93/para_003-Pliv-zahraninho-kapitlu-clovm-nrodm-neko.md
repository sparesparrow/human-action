
Příliv zahraničního kapitálu cílovým národům neškodí. Byl to evropský kapitál, jenž značně urychlil úžasný hospodářský vývoj Spojených států a zemí Britského společenství. Díky zahraničnímu kapitálu jsou dnes země Latinské Ameriky a Asie vybaveny výrobními a dopravními zařízeními, bez nichž by se jinak musely ještě dlouhou dobu obejít. Reálné mzdové sazby a zemědělské výnosy jsou dnes v těchto oblastech vyšší, než by byly bez zahraničního kapitálu. Pouhá skutečnost, že se dnes většina zemí úporně dožaduje „zahraniční pomoci", výmysly marxistů a nacionalistů vyvrací.

[🔊 Poslechnout audio](/data/7-paragraphs/audio/chapter_93/para_003-Pliv-zahraninho-kapitlu-clovm-nrodm-neko.mp3)
