
Když sociální filozofové osmnáctého století pokládali základy praxeologie a ekonomie, byli postaveni před téměř všeobecně přijímaný a nepopíraný rozdíl mezi nepatrnými sobeckými jedinci a státem, reprezentantem zájmů celé společnosti. V té době však ještě nebyl dokončen proces zbožštění, který nakonec člověka řídícího společenský aparát donucení a nátlaku vynesl na úroveň bohů. Když lidé mluvili o vládě, neměli ještě na mysli ten kvaziteologický pojem všemocného a vševědoucího božstva, dokonalého ztělesnění všech ctností.

[🔊 Poslechnout audio](/data/7-paragraphs/audio/chapter_139/para_007-Kdy-sociln-filozofov-osmnctho-stolet-pokld.mp3)
