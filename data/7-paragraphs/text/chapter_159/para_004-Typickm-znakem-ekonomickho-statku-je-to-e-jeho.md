
Typickým znakem ekonomického statku je to, že jeho zásoba není dostatečná k tomu, aby ho bylo možné využít ke všem možným účelům. Věc, jejíž nabídka není omezená, není ekonomickým statkem; nemá cenu a nikdo za ni placení nevyžaduje. Jelikož peníze musí být nutně ekonomickým statkem, je absurdní představovat si, že by peníze nebyly vzácné. Když si vlády stěžují na vzácnost deviz, mají na mysli něco jiného. Jde o nevyhnutelný důsledek jejich politiky regulace cen. Při vládou arbitrárně stanovené ceně převyšuje poptávka nabídku.

[🔊 Poslechnout audio](/data/7-paragraphs/audio/chapter_159/para_004-Typickm-znakem-ekonomickho-statku-je-to-e-jeho.mp3)
