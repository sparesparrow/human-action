
Když se podíváme zpět na dějiny posledních dvou století, nemůžeme nerozpoznat, že chyby spáchané liberalismem při řešení problémů bankovnictví byly pro tržní hospodářství smrtelnou ranou. Nebyl vůbec žádný důvod, proč v bankovnictví opouštět principy svobodného podnikání. Většina liberálních politiků prostě kapitulovala před odporem lidu vůči půjčování peněz a přijímání úroku. Nebyli schopni pochopit, že úroková míra je tržní jev, kterým nemůže být libovolně manipulováno úřady nebo jinými institucemi. Uvěřili, že snížení úrokové míry je prospěšné a že úroková expanze je správným prostředkem k dosažení levných peněz. Nic nepoškodilo věc liberalismu více než téměř pravidelný návrat fází horečnatého boomu a dramatických kolapsů býčích trhů, následovaných dlouhodobými hospodářskými depresemi. Veřejné mínění začalo být přesvědčeno, že tyto události jsou v podmínkách nenarušovaného tržního hospodářství nevyhnutelné.

[🔊 Poslechnout audio](/data/7-paragraphs/audio/chapter_82/para_001-Kdy-se-podvme-zpt-na-djiny-poslednch-dvou-st.mp3)
