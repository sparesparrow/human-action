
Svobodné bankovnictví je jediným dostupným způsobem, kterým lze předejít nebezpečím neoddělitelně spjatým s úvěrovou expanzí. Je pravda, že by nedokázalo zadržet velmi mírnou expanzi ze strany opatrných bank poskytujících veřejnosti veškeré vyžadované informace o své finanční situaci. Ale v podmínkách svobodného bankovnictví by bylo nemožné, aby se úvěrová expanze a její neodvratné důsledky přeměnily v obvyklý – člověk by měl pokušení říci normální – rys hospodářského systému. Pouze svobodné bankovnictví může ochránit tržní hospodářství před krizemi a depresemi.

[🔊 Poslechnout audio](/data/7-paragraphs/audio/chapter_82/para_010-Svobodn-bankovnictv-je-jedinm-dostupnm-zpsobe.mp3)
