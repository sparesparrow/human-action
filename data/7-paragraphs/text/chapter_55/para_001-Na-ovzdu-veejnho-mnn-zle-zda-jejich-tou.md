
Na ovzduší veřejného mínění záleží, zda jejich touze po utužení hospodářských podmínek a zabránění pokroku bude či nebude vyhověno. Díky ideologické struktuře devatenáctého století, kterou formoval věhlas učení liberálních ekonomů, vyšla taková přání naprázdno. Když technologický pokrok liberální doby vedl k převratu v tradičních metodách výroby, dopravy a obchodu, tehdy ti, jejichž zájmy byly poškozeny, nežádali o ochranu, protože by to byl beznadějný pokus. Dnes se však považuje za legitimní úkol vlády, aby zabránila schopnému člověku konkurovat méně schopnému. Veřejné mínění sympatizuje s požadavky mocných zájmových skupin na zastavení pokroku. Výrobci másla s pozoruhodným úspěchem bojují proti margarínu a hudebníci proti hudebním nahrávkám. Odborové svazy jsou úhlavními nepřáteli každého nového stroje.

[🔊 Poslechnout audio](/data/7-paragraphs/audio/chapter_55/para_001-Na-ovzdu-veejnho-mnn-zle-zda-jejich-tou.mp3)
