
Guy de Maupassant analyzoval údajnou Flaubertovu nenávist vůči buržoům. Maupassant říká, že Flaubert „aimait le monde", to znamená, že se rád pohyboval v kruzích pařížské společnosti složené z aristokratů, bohatých buržoů a nejznámějších umělců, spisovatelů, filozofů, vědců, státníků a podnikatelů. Používal slovo buržoa jako synonymum pro slabomyslnost a definoval ho takto: „Buržoou nazývám každého, kdo má sprosté myšlenky." Je zřejmé, že když Flaubert používal termínu buržoa, neměl na mysli buržoazii jako společenskou třídu, ale druh slabomyslnosti, se kterým v této třídě velice často setkával.

[🔊 Poslechnout audio](/data/7-paragraphs/audio/chapter_55/para_004-Guy-de-Maupassant-analyzoval-dajnou-Flaubertovu-n.mp3)
