
Rozdíl mezi oběma opačnými způsoby manipulace peněžního úvěru však nespočívá jen v oblíbenosti jednoho a všeobecném odporu vůči druhému. V případě deflace a kontrakce je mnohem méně pravděpodobné, že dojde k napáchání škod nejen kvůli tomu, že se k nim lidé uchylují méně často. Jsou méně hrozné i pokud jde o jejich vlastní důsledky. Expanze představuje plýtvání vzácnými výrobními faktory kvůli mylným investicím a nadměrné spotřebě. Když skončí, musí dojít k namáhavému přizpůsobovacímu procesu, aby bylo možné odstranit následky, jež za sebou zanechala.

[🔊 Poslechnout audio](/data/7-paragraphs/audio/chapter_102/para_009-Rozdl-mezi-obma-opanmi-zpsoby-manipulace-pen.mp3)
