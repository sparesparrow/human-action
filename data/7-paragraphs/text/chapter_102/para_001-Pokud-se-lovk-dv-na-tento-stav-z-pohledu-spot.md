
Pokud se člověk dívá na tento stav z pohledu spotřebitelů, výsledek je samozřejmě tentýž. Spotřebitelé by na tom byli lépe, kdyby iluze vytvořená politikou snadno dostupných peněz nenalákala podnikatele k plýtvání vzácnými kapitálovými statky jejich investováním pro uspokojení méně naléhavých potřeb, a tím k jejich stažení z těch výrobních procesů, v nichž by uspokojily naléhavější potřeby. Co se však jednou stalo, nelze změnit. Musejí se v této době vzdát určitých výhod, kterých by mohli požívat, kdyby boom mylné investice nevyvolal. Na druhou stranu však mohou spatřovat určité odškodnění ve skutečnosti, že jsou jim nyní dostupné i požitky, které by nebyly v jejich dosahu, kdyby nebyl hladký průběh hospodářských aktivit narušen orgiemi boomu.

[🔊 Poslechnout audio](/data/7-paragraphs/audio/chapter_102/para_001-Pokud-se-lovk-dv-na-tento-stav-z-pohledu-spot.mp3)
