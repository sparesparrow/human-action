
Tento výsledek je vnitřní záležitostí Ruritánie. Došlo by k němu i při neexistenci zahraničního obchodu. Skutečnost, že Ruritánie nežije v autarkii, ale obchoduje s Laputánií, na tomto základním jevu nic nemění. Takto je ale do hry vtažena i Laputánie. Jelikož Ruritánci vyrábějí a spotřebovávají méně, budou tedy i méně nakupovat od Laputánie. V Laputánii nedojde k obecnému poklesu výroby, ovšem některá odvětví vyrábějící pro vývoz do Ruritánie budou najednou muset vyrábět pro domácí laputánský trh. Laputánie zažije pokles svého zahraničního obchodu a bez vlastního přičinění se posune k větší autarkii. Tato změna je v očích protekcionistů považována za požehnání. Ve skutečnosti ale znamená snížení životní úrovně, protože výroba s nízkými náklady je nahrazena výrobou s náklady vyššími. Laputánci zažívají stejné dopady, kterým by museli čelit obyvatelé země žijící v autarkii, kdyby z Boží vůle došlo ke snížení produktivity jednoho odvětví.

[🔊 Poslechnout audio](/data/7-paragraphs/audio/chapter_149/para_006-Tento-vsledek-je-vnitn-zleitost-Ruritnie-D.mp3)
