
Devalvační politika tento typický sled událostí do jisté míry změnila. Měnové autority se při existenci hrozby odlivu zlata ze země ne vždy uchylují k úvěrové restrikci a ke zvýšení úrokové míry stanovené systémem centrálního bankovnictví. Devalvují. Devalvace ale problém neřeší. Jestliže vládě nezáleží na tom, v jakém rozsahu stoupnou směnné kurzy, může po jistou dobu i nadále úvěrovou expanzi provádět. Jednoho dne ale přijde závěrečná fáze boomu a rozvrátí měnový systém této země.

[🔊 Poslechnout audio](/data/7-paragraphs/audio/chapter_158/para_004-Devalvan-politika-tento-typick-sled-udlost-do.mp3)
