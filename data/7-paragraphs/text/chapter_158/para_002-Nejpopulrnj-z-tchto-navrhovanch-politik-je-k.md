
Nejpopulárnější z těchto navrhovaných politik je kontracyklické časování veřejných prací a výdajů na veřejné projekty. Tato myšlenka ale není tak originální, jak se nám její zastánci snaží namluvit. Když v minulosti nastala deprese, veřejnost vždy požadovala na vládě, aby zahájila veřejné práce, vytvořila tak nová pracovní místa a zastavila pokles cen. Problém je ale v tom, jak tyto veřejné práce financovat. Jestliže vláda zdaní občany, nebo si od nich půjčí, nijak nezvýší to, čemu keynesovci říkají agregátní suma výdajů.

[🔊 Poslechnout audio](/data/7-paragraphs/audio/chapter_158/para_002-Nejpopulrnj-z-tchto-navrhovanch-politik-je-k.mp3)
