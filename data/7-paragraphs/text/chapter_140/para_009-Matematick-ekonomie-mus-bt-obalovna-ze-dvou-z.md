
Matematická ekonomie musí být obžalována ze dvou zásadních omylů. Matematičtí ekonomové se téměř bez výjimky zaměřují na studium toho, co nazývají ekonomickou rovnováhou a statickým stavem. Hledání opory v imaginárním konstruktu rovnoměrně plynoucí ekonomiky je – jak už bylo ukázáno – nepostradatelným myšlenkovým nástrojem ekonomického uvažování. Je však závažnou chybou považovat tento pomocný nástroj za cokoli jiného než imaginární konstrukt a přehlížet skutečnost, že nejen nemá svůj protějšek ve skutečnosti, ale dokonce nemůže být ani důsledně domyšlen až do konečných logických důsledků. Matematický ekonom, zaslepen předsudkem, že ekonomie musí být vystavena podle vzoru newtonovské mechaniky a může být zkoumána matematickými metodami, zcela chybně interpretuje předmět svých zkoumání.

[🔊 Poslechnout audio](/data/7-paragraphs/audio/chapter_140/para_009-Matematick-ekonomie-mus-bt-obalovna-ze-dvou-z.mp3)
