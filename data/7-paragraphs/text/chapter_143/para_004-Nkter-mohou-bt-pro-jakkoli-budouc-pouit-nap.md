
Některé mohou být pro jakékoli budoucí použití naprosto nepoužitelné; musejí zůstat nevyužitou kapacitou. Avšak větší část těchto věcí musí být využita, pokud nechceme začínat od začátku z krajní chudoby a bídy primitivního člověka a chceme přežít období, které nás dělí ode dne, kdy bude dokončena rekonstrukce výrobního aparátu podle nových plánů. Ředitel nemůže jenom budovat novou stavbu, aniž by se staral o osud svých svěřenců během doby čekání. Musí se pokusit co nejlepším způsobem využít každý kousek již existujících kapitálových statků.

[🔊 Poslechnout audio](/data/7-paragraphs/audio/chapter_143/para_004-Nkter-mohou-bt-pro-jakkoli-budouc-pouit-nap.mp3)
