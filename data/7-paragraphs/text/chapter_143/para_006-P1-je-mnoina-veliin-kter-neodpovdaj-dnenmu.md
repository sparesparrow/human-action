
P1 je množina veličin, které neodpovídají dnešnímu hodnocení. Je to výsledek jednání, jež bylo vedeno minulým hodnocením a vyrovnávalo se se stavem technických znalostí a informací o dostupných zdrojích primárních výrobních faktorů, který se od současného stavu lišil. Jedním z důvodů, proč systém není v rovnováze, je právě skutečnost, že zásoba P1 není přizpůsobena dnešním datům. Existují podniky, nástroje a zásoby jiných výrobních faktorů, které by v rovnovážném stavu neexistovaly, a jiné podniky, nástroje a zásoby, jež musí být vyrobeny, aby se rovnováhy dosáhlo. Rovnováha se objeví pouze tehdy, až tyto rušivé složky P1, pokud jsou ještě využitelné, budou opotřebovány a nahrazeny položkami, jež odpovídají stavu ostatních souběžných dat, tedy V, O a T. Jednající člověk nepotřebuje znát stav věcí v rovnovážném stavu, ale informace o nejvhodnější metodě přechodu postupnými kroky od P1 k Pn. A pro tento úkol jsou tyto rovnice nepoužitelné.

[🔊 Poslechnout audio](/data/7-paragraphs/audio/chapter_143/para_006-P1-je-mnoina-veliin-kter-neodpovdaj-dnenmu.mp3)
