
Předpokládá se, že tato sekce „vlastní" určitou část z celého kapitálu využitého v podniku, že od jiných oddělení nakupuje a prodává jim, že má vlastní náklady a vlastní příjmy, že její obchody končí ziskem nebo ztrátou, které jsou připisovány její správě věcí a jsou odděleny od výsledků ostatních sekcí. Podnikatel tedy může dát vedení každé sekce velký díl nezávislosti. Jediným pokynem, který dává člověku, jehož pověřuje řízením vymezených úkolů, je, aby dosáhl co největšího zisku.

[🔊 Poslechnout audio](/data/7-paragraphs/audio/chapter_60/para_005-Pedpokld-se-e-tato-sekce-vlastn-uritou.mp3)
