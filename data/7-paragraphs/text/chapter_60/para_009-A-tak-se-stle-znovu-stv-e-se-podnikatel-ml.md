
A tak se stále znovu stává, že se podnikatelé mýlí při předvídání budoucího stavu trhu. Místo aby vyráběli zboží, po němž je největší poptávka spotřebitelů, vyrábějí zboží, které není tak nutně potřeba, nebo věci, které nemohou být prodány vůbec. Tito neschopní podnikatelé utrpí ztráty, zatímco jejich schopnější konkurenti, kteří přání spotřebitelů předvídali, dosahují zisku. Ztráty první skupiny podnikatelů nejsou způsobeny obecným zřeknutím se nakupování ze strany veřejnosti; jsou způsobeny tím, že veřejnost dává přednost nákupům jiného zboží.

[🔊 Poslechnout audio](/data/7-paragraphs/audio/chapter_60/para_009-A-tak-se-stle-znovu-stv-e-se-podnikatel-ml.mp3)
