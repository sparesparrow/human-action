
Manažerská funkce je vždy podřízena podnikatelské funkci. Může osvobodit podnikatele od části jeho menších povinností; nikdy se z ní ale nemůže vyvinout podnikání. Opačný omyl jde na vrub chybnému zaměňování kategorie podnikání, jak je definováno v imaginárním konstruktu funkčního rozdělování, s podmínkami v živoucím a fungujícím tržním hospodářství. Funkce podnikatele nemůže být oddělena od řízení využití výrobních faktorů ke splnění konkrétních úkolů. Podnikatel řídí výrobní faktory; právě toto řízení mu přináší buď podnikatelský zisk, nebo ztrátu.

[🔊 Poslechnout audio](/data/7-paragraphs/audio/chapter_60/para_008-Manaersk-funkce-je-vdy-podzena-podnikatelsk.mp3)
