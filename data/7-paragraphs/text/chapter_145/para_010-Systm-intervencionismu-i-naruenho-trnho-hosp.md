
Systém intervencionismu či narušeného tržního hospodářství se od německé verze socialismu liší tím, že se stále jedná o tržní hospodářství. Vláda zasahuje do fungování tržní ekonomiky, ale nechce zcela odstranit trh. Usiluje o to, aby se výroba a spotřeba vyvíjely odlišně od jejich podoby na nenarušovaném trhu, a to tak, že fungování trhu doplňuje o nařízení, příkazy a zákazy, nad jejichž dodržováním bdí policie a donucovací aparát státní moci. Jedná se však o izolované případy intervencí.

[🔊 Poslechnout audio](/data/7-paragraphs/audio/chapter_145/para_010-Systm-intervencionismu-i-naruenho-trnho-hosp.mp3)
