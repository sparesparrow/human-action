
Mnohé myšlenkové směry pyšnící se honosnými jmény, jako je filozofie práva či politické vědy, se oddávají marnému a prázdnému hloubání nad vymezením funkcí vlády. Vycházejí z ryze arbitrárních předpokladů o údajně neměnných a absolutních hodnotách a věčné spravedlnosti a připisují si roli vrchních soudců věcí pozemských. Mylně si vykládají své vlastní arbitrární hodnotové soudy vyvozené z intuice jako hlas Všemohoucího nebo jako hlas přirozenosti věcí.

[🔊 Poslechnout audio](/data/7-paragraphs/audio/chapter_145/para_009-Mnoh-mylenkov-smry-pync-se-honosnmi-jmny.mp3)
