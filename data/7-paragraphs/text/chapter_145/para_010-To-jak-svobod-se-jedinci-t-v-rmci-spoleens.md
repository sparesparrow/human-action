
To, jaké svobodě se jedinci těší v rámci společenské spolupráce, je podmíněno souladem soukromých zisků a veřejného prospěchu. V prostoru, v němž jedinec při usilování o svůj blahobyt přispívá také k blahobytu ostatních lidí – či ho přinejmenším nepoškozuje –, lidé jdoucí svou cestou neohrožují ani zachování společnosti ani zájmy jiných lidí. Vzniká panství svobody a individuální iniciativy, prostor, v jehož rámci člověk může volit a jednat dle své vlastní úvahy.

[🔊 Poslechnout audio](/data/7-paragraphs/audio/chapter_145/para_010-To-jak-svobod-se-jedinci-t-v-rmci-spoleens.mp3)
