
Zastánci těchto doktrín si neuvědomují, jakou úlohu při fungování tržního hospodářství hrají právě ty motivy lidského jednání, jež odsuzují a označují za zvrácené. Tržní ekonomika může fungovat bez vládních nařízení, která by každému říkala, co má přesně dělat a jak to má udělat, právě kvůli té skutečnosti, že nechce po nikom, aby se choval jinak, než nejlépe odpovídá jeho vlastnímu zájmu. Sledování vlastního zájmu tak integruje jednání jednotlivce do společenského systému výroby.

[🔊 Poslechnout audio](/data/7-paragraphs/audio/chapter_145/para_011-Zastnci-tchto-doktrn-si-neuvdomuj-jakou-loh.mp3)
