
Je zjevné, že koncepty spravedlivých cen a mezd vždy odkazují a vždy odkazovaly na konkrétní společenský řád, který tito teoretici považovali za nejlepší. Navrhují přijetí svého ideálního schématu a jeho uchování na věčné časy. Nemá již docházet k žádným dalším změnám. Jakákoli změna nejlepšího možného stavu společnosti může totiž znamenat pouze úpadek. Světonázor těchto filozofů nebere v úvahu neutuchající lidskou snahu o zlepšení materiálních podmínek života. Nic jim neříkají pojmy jako historická změna či nárůst všeobecné životní úrovně.

[🔊 Poslechnout audio](/data/7-paragraphs/audio/chapter_145/para_010-Je-zjevn-e-koncepty-spravedlivch-cen-a-mezd-v.mp3)
