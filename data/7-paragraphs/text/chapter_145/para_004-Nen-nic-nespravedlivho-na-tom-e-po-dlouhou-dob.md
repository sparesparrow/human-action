
Není nic nespravedlivého na tom, že po dlouhou dobu můžeme pozorovat tendenci k ustavení takových cen zemědělských produktů, jež vedly k odchodu značné části populace ze zemědělství a jejímu zapojení se do zpracovatelského průmyslu. Nebýt tohoto vývoje, devadesát či více procent obyvatelstva by stále pracovalo v zemědělství a zpracovatelský průmysl by byl o svůj rozvoj připraven. Veškeré vrstvy obyvatelstva, včetně zemědělců, by na tom byly hůře. Kdyby byla scholastická doktrína spravedlivé ceny uplatněna v praxi, stále bychom dosahovali ekonomické úrovně třináctého století. Počet obyvatel by byl o mnoho menší a životní úroveň mnohem nižší.

[🔊 Poslechnout audio](/data/7-paragraphs/audio/chapter_145/para_004-Nen-nic-nespravedlivho-na-tom-e-po-dlouhou-dob.mp3)
