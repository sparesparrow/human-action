
Jakmile se totiž výstup fungování nenarušeného trhu odlišuje od toho, co považují úřady za „společensky" žádoucí, vláda zakročí. Z toho plyne, že trh je svobodný jen dotud, pokud dělá přesně to, co chce dělat vláda. Je „svobodný" dělat to, co se úřady rozhodnou považovat za „správné", ale nemůže dělat nic, co považují za „špatné". Rozhodnutí, co je správné a co špatné, spočívá na vládě. Teoretické i praktické fungování intervencionismu v konečném důsledku směřuje k odstranění jeho původních odlišností od zjevného socialismu a úplného přijetí principů totálního všeobecného plánování.

[🔊 Poslechnout audio](/data/7-paragraphs/audio/chapter_145/para_008-Jakmile-se-toti-vstup-fungovn-nenaruenho-trh.mp3)
