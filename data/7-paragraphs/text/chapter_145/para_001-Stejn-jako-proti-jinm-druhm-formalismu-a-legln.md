
Stejně jako proti jiným druhům formalismu a legálního dogmatismu je zde třeba zdůraznit, že jediným důvodem existence zákonů a společenského aparátu nátlaku a donucení je zajištění hladkého fungování společenské kooperace. Je očividné, že je v moci vlády nařídit maximální ceny a uvěznit či popravit všechny, kteří budou prodávat či kupovat za vyšší cenu. Otázkou ale zůstává, zda taková politika může nebo nemůže dosáhnout cílů, kvůli kterým se vláda k této politice uchýlila. Máme zde před sebou zcela praxeologický a ekonomický problém.

[🔊 Poslechnout audio](/data/7-paragraphs/audio/chapter_145/para_001-Stejn-jako-proti-jinm-druhm-formalismu-a-legln.mp3)
