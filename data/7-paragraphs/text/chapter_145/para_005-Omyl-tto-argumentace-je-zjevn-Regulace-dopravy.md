
Omyl této argumentace je zjevný. Regulace dopravy na silnicích je jednou z úloh instituce, která provozuje silnice. Je-li touto institucí vláda či místní vláda, musí svou úlohu vykonávat. Správce železnice tak musí sestavit vlakový jízdní řád a hotelový management musí rozhodnout, bude-li v jídelnách hrát hudba či nikoli. Provozuje-li vláda železnici nebo hotel, je na vládě, aby tyto věci regulovala. Existuje-li státní opera, musí vláda rozhodnout, jaké opery budou na repertoáru a jaké nikoli. Bylo by ale non sequitur vyvozovat z této skutečnosti, že je také úlohou vlády rozhodovat o těchto věcech v případě oper, které stát neprovozuje.

[🔊 Poslechnout audio](/data/7-paragraphs/audio/chapter_145/para_005-Omyl-tto-argumentace-je-zjevn-Regulace-dopravy.mp3)
