
Je důležité mít na paměti, že vládní zásahy vždy znamenají buď násilné chování, nebo jeho hrozbu. Prostředky, které vláda využívá k jakýmkoli účelům, pocházejí z daní. A daně lidé platí, jelikož se bojí postavit jejich výběrčím. Vědí, že jakákoli neposlušnost či odpor jsou marné. Pakliže tato situace trvá, je vláda schopna vybrat peníze, jež chce utratit. Vláda je v krajním případě zaměstnavatelem ozbrojených sil, policistů, četníků, vojáků, vězeňských strážců a katů. Základním znakem vlády je vynucování jejích nařízení bitím, zabíjením a vězněním. Ti lidé, kteří požadují větší státní zásahy, požadují v konečném důsledku více donucení a méně svobody.

[🔊 Poslechnout audio](/data/7-paragraphs/audio/chapter_145/para_005-Je-dleit-mt-na-pamti-e-vldn-zsahy-vdy-z.mp3)
