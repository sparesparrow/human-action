
Obě verze teorie spravedlivé ceny – filozofická i populární – odsuzují ceny a mzdy tvořené na nenarušovaném svobodném trhu. Tato averze nám však sama o sobě nijak neodpovídá na otázku, jak vysoké by spravedlivé ceny a mzdy měly být. Má-li být spravedlnost vyzdvižena do pozice konečného standardu ekonomického jednání, musí být jednoznačně řečeno každému člověku, co by měl dělat, jaké ceny požadovat a jaké ceny v každém jednotlivém případě platit. Pomocí aparátu nátlaku a donucení pak musí být všichni, kdo odmítají uposlechnout, přinuceni podřídit se těmto příkazům.

[🔊 Poslechnout audio](/data/7-paragraphs/audio/chapter_145/para_005-Ob-verze-teorie-spravedliv-ceny-filozofick-i.mp3)
