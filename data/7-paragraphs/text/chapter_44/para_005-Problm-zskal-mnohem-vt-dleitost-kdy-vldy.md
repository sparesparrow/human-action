
Problém získal mnohem větší důležitost, když vlády spustily své programy dlouhodobých neumořitelných a ustavičných půjček. Stát, toto nové božstvo na úsvitu doby adorace státu, tato věčná a nadlidská instituce, která je mimo dosah pozemských slabostí, nabídla občanovi možnost, aby zabezpečil své bohatství a radoval se ze stabilního příjmu, který je zajištěn proti všem proměnlivostem. To otevřelo cestu k osvobození jednotlivce od nutnosti riskovat a získávat své bohatství a svůj příjem každý den nanovo na kapitalistickém trhu.

[🔊 Poslechnout audio](/data/7-paragraphs/audio/chapter_44/para_005-Problm-zskal-mnohem-vt-dleitost-kdy-vldy.mp3)
