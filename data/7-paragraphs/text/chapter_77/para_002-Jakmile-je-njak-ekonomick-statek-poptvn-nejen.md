
Jakmile je nějaký ekonomický statek poptáván nejen těmi, kdo ho chtějí použít pro spotřebu nebo výrobu, ale také lidmi, kteří ho chtějí držet jako prostředek směny a vzdát se ho v pozdější směně, poptávka po něm se zvýší. Objevilo se nové užití pro tento statek a vytvořilo po něm dodatečnou poptávku. Stejně jako u každého jiného ekonomického statku taková dodatečná poptávka přinese růst jeho směnné hodnoty, tj. množství jiných statků, které jsou nabízeny za jeho získání. Množství jiných statků, které může být obdrženo, když se člověk vzdá prostředku směny, jeho „cena" vyjádřená z hlediska různých statků a služeb, je zčásti určena poptávkou těch, kteří chtějí tento statek získat jako prostředek směny. Pokud lidé přestanou statek jako prostředek směny používat, tato dodatečná specifická poptávka zmizí a „cena" v důsledku toho klesne.

[🔊 Poslechnout audio](/data/7-paragraphs/audio/chapter_77/para_002-Jakmile-je-njak-ekonomick-statek-poptvn-nejen.mp3)
