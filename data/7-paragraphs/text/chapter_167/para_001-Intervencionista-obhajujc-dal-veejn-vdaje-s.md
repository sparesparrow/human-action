
Intervencionista obhajující další veřejné výdaje si neuvědomuje, že výše dostupných fondů je omezená. Nechápe, že zvýšení výdajů v jedné oblasti nutně snižuje jejich výši v jiné oblasti. Domnívá se, že k dispozici je spousta peněz; že je lze snadno získat z příjmu a majetku bohatých. Doporučuje-li větší dotace školám, jednoduše říká, že by bylo dobré utratit více na vzdělání. Nepokouší se prokázat, že zvýšení rozpočtových výdajů na školství je prospěšnější než zvýšení výdajů do jiné oblasti, např. do zdravotnictví. Nikdy ho ani nenapadne, že by někdo mohl přijít se smysluplným argumentem na omezení veřejných výdajů a snížení daňového zatížení.

[🔊 Poslechnout audio](/data/7-paragraphs/audio/chapter_167/para_001-Intervencionista-obhajujc-dal-veejn-vdaje-s.mp3)
