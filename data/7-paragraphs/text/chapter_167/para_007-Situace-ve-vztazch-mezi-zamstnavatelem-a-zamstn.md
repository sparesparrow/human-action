
Situace ve vztazích mezi zaměstnavatelem a zaměstnancem bude obdobná. Dnes lidé často věří, že příjemci mezd dosahují „sociálních výhod" na úkor nezaslouženého příjmu vykořisťujících tříd. Stávky prý nejsou organizovány proti spotřebitelům, ale proti „managementu". Není prý žádný důvod zvyšovat ceny výrobků, když rostou náklady práce; rozdíl musí nést zaměstnavatel. Když je ale stále větší část příjmu podnikatelů a kapitalistů pohlcována daněmi, vyššími mzdami a ostatními „sociálními výhodami" zaměstnanců a cenovými stropy, nezbývá už žádná rezerva, ze které by se takto dalo čerpat. Je tedy zjevné, že se každý nárůst mezd celou svou vahou musí projevit v cenách a že sociální výhody každé skupiny zcela odpovídají sociálním ztrátám jiných skupin.

[🔊 Poslechnout audio](/data/7-paragraphs/audio/chapter_167/para_007-Situace-ve-vztazch-mezi-zamstnavatelem-a-zamstn.mp3)
