
Za třetí: Intervencionismus usiluje o konfiskaci „přebytku" jedné části obyvatel a jeho rozdání jiné části. Jakmile je tento přebytek zcela konfiskován a vyčerpán, není další pokračování této politiky možné. Všechny země, které sice nepřijaly systém úplného socialismu podle ruského vzoru, ale vydaly se po cestě intervencionismu, se stále více blíží něčemu, co nazýváme plánované hospodářství, tj. socialismus podle německého či hindenburského vzoru. Dnes nenajdeme velké rozdíly mezi hospodářskými politikami prováděnými různými politickými stranami a zájmovými skupinami.

[🔊 Poslechnout audio](/data/7-paragraphs/audio/chapter_167/para_002-Za-tet-Intervencionismus-usiluje-o-konfiskaci.mp3)
