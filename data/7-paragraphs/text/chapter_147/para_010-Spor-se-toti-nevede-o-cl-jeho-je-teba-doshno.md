
Spor se totiž nevede o cíl, jehož je třeba dosáhnout, ale týká se toliko prostředků, jichž je třeba použít k jeho uskutečnění. Otázka nestojí tak, zda je či není žádoucí zlepšit životní úroveň mas. Jde výlučně o to, zda vládní nařízení o omezení pracovní doby či zákazu zaměstnávání žen a dětí jsou správnými prostředky ke zvýšení životní úrovně pracovníků. Máme zde co do činění s ryze katalaktickým problémem, jejž musí vyřešit ekonomie. Emocionální debaty nemohou ničím přispět.

[🔊 Poslechnout audio](/data/7-paragraphs/audio/chapter_147/para_010-Spor-se-toti-nevede-o-cl-jeho-je-teba-doshno.mp3)
