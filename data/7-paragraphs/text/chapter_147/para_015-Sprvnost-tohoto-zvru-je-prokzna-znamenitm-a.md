
Správnost tohoto závěru je prokázána znamenitým a nevyvratitelným způsobem v případě historicky nejčastějšího druhu vládních zásahů do výroby, kterým je stavění překážek mezinárodnímu obchodu. V této oblasti je vše jednou provždy vyřčeno díky učení klasických ekonomů a obzvláště díky Davidu Ricardovi. Clo může dosáhnout jedině toho, že odchýlí výrobu z těch oblastí, ve kterých dosahovala výše výstupu na jednotku vyšších hodnot, do oblastí, kde dosahuje hodnot nižších. Výrobu nijak nezvyšuje, naopak ji omezuje.

[🔊 Poslechnout audio](/data/7-paragraphs/audio/chapter_147/para_015-Sprvnost-tohoto-zvru-je-prokzna-znamenitm-a.mp3)
