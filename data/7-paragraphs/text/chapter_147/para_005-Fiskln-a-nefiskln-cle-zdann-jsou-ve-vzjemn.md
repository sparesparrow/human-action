
Fiskální a nefiskální cíle zdanění jsou ve vzájemném rozporu. Vezměme si příklad spotřební daně z alkoholu. Považujeme-li je za zdroj vládních příjmů, pak čím více vynesou, tím lépe. Daň ale samozřejmě zvýší cenu nápojů a sníží prodané množství a spotřebu. Jaká výše daně vynese nejvíce, je třeba zjistit ze zkušenosti. Díváme-li se ale na daně z alkoholu jako na prostředek k co možná největšímu snížení spotřeby alkoholu, je nejlepší sazbou ta nejvyšší. Při překročení určité úrovně poklesne spotřeba velmi výrazně a stejně tak i daňové výnosy. Dosáhne-li daň úplně svého nefiskálního cíle odnaučit lidi zcela požívat alkoholické nápoje, daňové výnosy budou nulové. Taková daň přestává plnit jakýkoli fiskální účel, její dopady jsou čistě prohibitivní. Totéž platí nejen pro všechny druhy nepřímého zdanění, ale neméně i pro zdanění přímé.

[🔊 Poslechnout audio](/data/7-paragraphs/audio/chapter_147/para_005-Fiskln-a-nefiskln-cle-zdann-jsou-ve-vzjemn.mp3)
