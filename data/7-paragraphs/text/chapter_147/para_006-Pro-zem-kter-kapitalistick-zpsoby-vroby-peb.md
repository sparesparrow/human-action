
Pro země, které kapitalistické způsoby výroby přebírají se zpožděním a zaostávají v přejímání moderních metod zpracování a výroby, je problém pracovní legislativy klíčový. Politici v těchto zemích, ošálení falešnou doktrínou intervencionismu, se domnívají, že mohou vyřešit problém strádajících mas, když okopírují pracovní legislativu nejrozvinutějších kapitalistických zemí. Nahlížejí na tento problém, jako kdyby ho bylo třeba řešit pouze – jak mylně říkají – z „lidského pohledu". Pravá povaha problému jim zcela uniká.

[🔊 Poslechnout audio](/data/7-paragraphs/audio/chapter_147/para_006-Pro-zem-kter-kapitalistick-zpsoby-vroby-peb.mp3)
