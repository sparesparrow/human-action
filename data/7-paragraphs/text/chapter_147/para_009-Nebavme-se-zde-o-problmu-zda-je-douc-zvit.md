
Nebavíme se zde o problému, zda je žádoucí zvýšit materiální blahobyt příjemce mezd. Zastánci legislativy ve prospěch pracovní síly (jak ji mylně nazývají) záměrně problém zamlžují, když stále dokola opakují, že více volného času, vyšší reálné mzdy a osvobození dětí a vdaných žen od nutnosti hledat práci učiní rodiny pracovníků šťastnějšími. Uchylují se ke lži a falešnému obviňování, když označují odpůrce těchto zákonů, které tolik škodí životně důležitým zájmům příjemců mezd, za „štváče proti pracujícím" a „nepřátele pracujících".

[🔊 Poslechnout audio](/data/7-paragraphs/audio/chapter_147/para_009-Nebavme-se-zde-o-problmu-zda-je-douc-zvit.mp3)
