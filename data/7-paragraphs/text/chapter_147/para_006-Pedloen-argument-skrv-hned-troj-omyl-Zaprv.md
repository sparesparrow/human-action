
Předložený argument skrývá hned trojí omyl. Zaprvé není pravda, že by přechodem ke svobodnému obchodu byla poškozena všechna průmyslová odvětví. Naopak. Odvětví, která mají nejnižší komparativní výrobní náklady, by při zavedení svobodného obchodu rostla. Zrušení cla by bylo v jejich krátkodobém zájmu. Cla uvalená na výrobky, které tyto firmy samy vyrábí, jim nikterak nepomáhají, jelikož při neexistenci cel by nejen přežily, ale dokonce rozšířily svou výrobu. Cla na výrobky, jejichž výrobní náklady jsou v Ruritánii vyšší než v zahraničí, jim škodí, jelikož jim odvádějí kapitál a práci do jiných odvětví, přestože by je jinak mohly využít samy.

[🔊 Poslechnout audio](/data/7-paragraphs/audio/chapter_147/para_006-Pedloen-argument-skrv-hned-troj-omyl-Zaprv.mp3)
