
Nad všemi druhy odložených plateb visí jako Damoklův meč hrozba vládních zásahů. Veřejné mínění bylo vždy zaujaté proti věřitelům. Ztotožňuje věřitele s línými boháči a dlužníky s pracovitými chudými. Ty první si ošklivuje jako bezcitné vykořisťovatele a ty druhé lituje jako nevinné oběti útlaku. Považuje vládní zásahy omezující nároky věřitelů za prostředek prospěšný pro drtivou většinu na úkor malé menšiny bezcitných lichvářů. Toto mínění vůbec nezaznamenalo, že veškeré kapitalistické inovace devatenáctého století zcela změnily složení třídy věřitelů a dlužníků.

[🔊 Poslechnout audio](/data/7-paragraphs/audio/chapter_97/para_001-Nad-vemi-druhy-odloench-plateb-vis-jako-Damokl.mp3)
