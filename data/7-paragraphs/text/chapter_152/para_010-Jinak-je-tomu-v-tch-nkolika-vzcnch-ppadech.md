
Jinak je tomu v těch několika vzácných případech, kdy monopolní ceny vznikají bez pomoci ze strany vlády. V těchto situacích by maximální ceny mohly znovuzavést konkurenční podmínky, kdyby bylo možné teoreticky vypočítat, v jaké výši by neexistující konkurenční trh cenu ustavil. Již jsme si ale ukázali, že veškeré pokusy stanovit netržní ceny jsou marné. Neuspokojivé výsledky veškerých pokusů stanovit spravedlivou či správnou cenu veřejných služeb jsou dobře známy všem zainteresovaným expertům.

[🔊 Poslechnout audio](/data/7-paragraphs/audio/chapter_152/para_010-Jinak-je-tomu-v-tch-nkolika-vzcnch-ppadech.mp3)
