
V realitě však samozřejmě vlády nikdy při regulaci nájemného tyto okolnosti neberou v úvahu. Většinou buď pevně zmrazí hrubé nájemné na úrovni, které dosáhlo v okamžiku vládního zásahu, nebo umožní pouze omezený nárůst těchto hrubých rent. Jelikož se rozdíl mezi těmito dvěma částmi hrubého nájemného – skutečné městské renty a cenou placenou za využití služeb – liší dle konkrétních okolností každého obydlí, je dopad cenových stropů také značně odlišný. V některých případech dosahuje vyvlastnění vlastníka ve prospěch nájemníka pouze malé částky rozdílu mezi městskou a zemědělskou rentou; v jiných případech tento rozdíl značně převyšuje. Ať již je to jakkoli, snížení nájemného vytváří nedostatek bytů. Zvyšuje poptávku, aniž by došlo ke zvýšení nabídky.

[🔊 Poslechnout audio](/data/7-paragraphs/audio/chapter_152/para_005-V-realit-vak-samozejm-vldy-nikdy-pi-regulaci.mp3)
