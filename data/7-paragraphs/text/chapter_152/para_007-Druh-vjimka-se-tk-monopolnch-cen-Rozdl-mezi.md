
Druhá výjimka se týká monopolních cen. Rozdíl mezi monopolní a konkurenční cenou dané komodity vytváří prostor, v němž je možné vynutit maximální ceny, aniž by došlo k popření cíle, o nějž vláda usiluje. Je-li konkurenční cena pa nejnižší z možných monopolních cen m, cenový strop ve výši c, kdy c je větší než pa menší než m, způsobí, že pro prodávajícího nebude výhodné zvýšit cenu nad p. Maximální cena by mohla znovunastolit konkurenční cenu a zvýšit poptávku, výrobu a množství zboží nabízeného k prodeji. Matná znalost této souvislosti stojí u zrodu některých návrhů, jež volají po vládním zásahu kvůli zachování konkurence a jejímu co nejprospěšnějšímu fungování.

[🔊 Poslechnout audio](/data/7-paragraphs/audio/chapter_152/para_007-Druh-vjimka-se-tk-monopolnch-cen-Rozdl-mezi.mp3)
