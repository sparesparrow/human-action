
Je nesprávné rozlišovat mezi obíhajícími a volnými, zahálejícími penězi. Neméně chybné je dělat rozdíl mezi obíhajícími penězi a nahromaděnými penězi. To, čemu se říká hromadění, je taková výše peněžní držby, která – podle osobního názoru pozorovatele – přesahuje množství považované za normální a přiměřené. Byť je jich však sebevětší množství, nahromaděné peníze představují držbu peněz. Nahromaděné peníze jsou stále penězi a slouží tomu, kdo je hromadí, ke stejným účelům jako peníze držené v množství, jež je považováno za normální.

[🔊 Poslechnout audio](/data/7-paragraphs/audio/chapter_75/para_005-Je-nesprvn-rozliovat-mezi-obhajcmi-a-volnmi.mp3)
