
Tatáž diskontní sazba centrální banky znamená něco zcela odlišného v různých časových obdobích. Institucionální podmínky, ovlivňující činnosti centrálních bank různých národů, jejich soukromých bank a jejich úvěrových trhů, jsou tak odlišné, že je zcela zavádějící porovnávat nominální úrokové míry bez plného zohlednění těchto rozdílů. Víme a priori, že – za zcela stejných podmínek – jsou věřitelé odhodláni dávat přednost vysokým úrokovým mírám před nízkými a že dlužníci dávají přednost nízkým úrokovým mírám před vysokými. Ovšem uvedené podmínky nejsou nikdy stejné. Na úvěrovém trhu převládá tendence k vyrovnávání hrubých úrokových měr z úvěrů, u nichž jsou shodné faktory určující výši podnikatelské složky a cenové prémie. Tato znalost poskytuje duševní nástroj pro interpretaci skutečností týkajících se minulosti úrokových měr.

[🔊 Poslechnout audio](/data/7-paragraphs/audio/chapter_99/para_003-Tat-diskontn-sazba-centrln-banky-znamen-nco.mp3)
