
Lidé, jejichž prozíravé jednání se soustředí na přizpůsobení užití výrobních faktorů změnám dat – tedy podnikatelé a průkopníci – zakládají svoji kalkulaci na cenách, mzdových sazbách a úrokových mírách určených na trhu. Objevují nesoulad mezi současnými cenami komplementárních výrobních faktorů a očekávanými cenami výrobků sníženými o tržní úrokovou míru a chtějí na nich vydělat. Role, kterou v tomto uvažování plánujícího podnikatele hraje úroková míra, je zřejmá. Ukazuje mu, jak daleko může jít v přesunu výrobních faktorů z jejich užití ve výrobě pro uspokojení potřeb v blízkém období budoucnosti do jejich užití pro uspokojení potřeb ve vzdálenějším období. Ukazuje mu, jaká doba výroby odpovídá v každém konkrétním případě rozdílu, který činí veřejnost mezi současnými a budoucími statky. Brání mu zahájit projekty, jejichž uskutečnění není v souladu s omezeným objemem kapitálových statků zajištěným díky úsporám veřejnosti.

[🔊 Poslechnout audio](/data/7-paragraphs/audio/chapter_99/para_009-Lid-jejich-prozrav-jednn-se-sousted-na-p.mp3)
