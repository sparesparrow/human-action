
Je obvyklé rozlišovat mezi trhem krátkodobých úvěrů (peněžním trhem) a trhem dlouhodobých úvěrů (kapitálovým trhem). Hlubší analýza ale musí jít při rozdělení úvěrů podle doby jejich splatnosti ještě dál. Kromě toho existují rozdíly s ohledem na právní znaky, jež smluvní podmínky připisují nároku věřitele. Stručně řečeno, úvěrový trh není homogenní. Avšak nejzřetelnější rozdíly vznikají zahrnutím podnikatelské složky do hrubé úrokové míry. Právě to mají lidé na mysli, mluví-li o tom, že úvěr je založen na důvěře.

[🔊 Poslechnout audio](/data/7-paragraphs/audio/chapter_99/para_006-Je-obvykl-rozliovat-mezi-trhem-krtkodobch-vr.mp3)
