
Nároky na určitou peněžní částku vůči dlužníkovi, o jehož schopnosti a ochotě zaplatit nejsou žádné pochybnosti, splatné a vypověditelné na požádání, poskytují jednotlivci všechny služby, které mohou poskytovat peníze, za té podmínky, že všechny strany, se kterými by mohl jednat o obchodu, jsou dokonale obeznámeny se základními kvalitami těchto nároků: každodenní splatnost, stejně jako nepochybná schopnost a ochota dlužníka zaplatit. Takové nároky můžeme nazvat peněžními substituty, protože mohou v držbě jednotlivce nebo firmy plně nahradit peníze. Katalaxie se nezajímá o technické a právní znaky peněžních substitutů. Ty mohou být představovány bankovkou, nebo vklady bez výpovědní lhůty, k nimž je možné vydávat šeky (šekové peníze nebo peníze na účtu), za předpokladu, že je banka ochotna směňovat bankovky nebo vklady zdarma a bez výpovědní lhůty za skutečné peníze.

[🔊 Poslechnout audio](/data/7-paragraphs/audio/chapter_80/para_002-Nroky-na-uritou-penn-stku-vi-dlunkovi.mp3)
