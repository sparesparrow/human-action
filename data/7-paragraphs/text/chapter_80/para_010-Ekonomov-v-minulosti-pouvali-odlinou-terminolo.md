
Ekonomové v minulosti používali odlišnou terminologii. Mnozí z nich byli ochotni nazývat peněžní substituty jednoduše penězi, protože poskytují stejné služby jako peníze. Tento pojem však není vhodný. Nejdůležitějším účelem vědecké terminologie je usnadnit analýzu zkoumaného problému. Cílem katalaktické teorie peněz je – na rozdíl od právní teorie a technických oborů bankovního managementu a účetnictví – studium otázek určení cen a úrokových měr. Tento cíl vyžaduje zřetelné rozlišení mezi peněžními certifikáty a fiduciárními prostředky.

[🔊 Poslechnout audio](/data/7-paragraphs/audio/chapter_80/para_010-Ekonomov-v-minulosti-pouvali-odlinou-terminolo.mp3)
