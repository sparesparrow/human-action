
Nemožnost měření nespočívá v nedostatku technických metod pro stanovení měřítka. Vyplývá z absence konstantních vztahů. Ekonomie není, jak znovu pořád dokola opakují nevzdělaní pozitivisté, zaostalá, protože není „kvantitativní". Není kvantitativní a neměří, protože neexistují žádné konstanty. Statistická čísla, týkající se ekonomických událostí, jsou historickými daty. Říkají nám, co se stalo v neopakovatelném historickém případě. Fyzikální události lze interpretovat na základě naší znalosti konstantních vztahů určených experimenty.

[🔊 Poslechnout audio](/data/7-paragraphs/audio/chapter_20/para_002-Nemonost-men-nespov-v-nedostatku-technickc.mp3)
