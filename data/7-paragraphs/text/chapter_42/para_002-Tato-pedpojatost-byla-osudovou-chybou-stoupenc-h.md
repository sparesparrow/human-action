
Tato předpojatost byla osudovou chybou stoupenců humanitarismu, filozofů a liberálů. Lidé nejsou neomylní; chybují velice často. Není pravda, že masy mají vždy pravdu a znají prostředky k dosažení zamýšlených cílů. Víra v obyčejného člověka není podložena o nic lépe, než byla víra v nadpřirozené vlohy králů, duchovních a aristokratů. Demokracie zaručuje systém vlády podle přání a plánů většiny.

[🔊 Poslechnout audio](/data/7-paragraphs/audio/chapter_42/para_002-Tato-pedpojatost-byla-osudovou-chybou-stoupenc-h.mp3)
