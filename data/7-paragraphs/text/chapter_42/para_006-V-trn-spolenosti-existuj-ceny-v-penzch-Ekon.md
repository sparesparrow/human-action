
V tržní společnosti existují ceny v penězích. Ekonomická kalkulace je kalkulací v peněžních cenách. Různá množství zboží a služeb vstupují do této kalkulace s různou sumou peněz, za niž jsou kupovány a prodávány na trhu nebo za niž mohou být v budoucnu koupeny nebo prodány. To, že by izolovaný soběstačný jednotlivec nebo ředitel v socialistickém systému, tj. v systému, v němž neexistuje trh výrobních prostředků, mohl počítat, je nereálný předpoklad. Neexistuje žádný způsob, který by nás přenesl od počítání v penězích v tržním hospodářství k jakémukoli druhu počítání v netržním systému.

[🔊 Poslechnout audio](/data/7-paragraphs/audio/chapter_42/para_006-V-trn-spolenosti-existuj-ceny-v-penzch-Ekon.mp3)
