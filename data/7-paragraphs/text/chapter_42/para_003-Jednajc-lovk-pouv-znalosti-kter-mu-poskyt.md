
Jednající člověk používá znalosti, které mu poskytují přírodní vědy, pro rozvoj technologie, aplikované vědy o možném jednání v oblasti vnějších podmínek. Technologie ukazuje, čeho by se mohlo dosáhnout, kdyby toho někdo dosáhnout chtěl, a jak by se toho mohlo dosáhnout za předpokladu, že by lidé byli připraveni využít naznačené prostředky. S pokrokem přírodních věd zaznamenává pokrok i technologie; mnozí by raději řekli, že si touha po zlepšení technologických metod vynutila pokrok přírodních věd. Kvantifikace přírodních věd přenesla kvantifikaci i do technologií.

[🔊 Poslechnout audio](/data/7-paragraphs/audio/chapter_42/para_003-Jednajc-lovk-pouv-znalosti-kter-mu-poskyt.mp3)
