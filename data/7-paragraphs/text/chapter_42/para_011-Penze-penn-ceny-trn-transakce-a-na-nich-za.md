
Peníze, peněžní ceny, tržní transakce a na nich založená ekonomická kalkulace jsou hlavními cíli kritiky. Upovídaní kazatelé haní západní civilizaci jako mizerný systém kšeftování a překupnictví. Samolibost, farizejství a přetvářka jásají nad opovržením „dolarovou filozofií" naší doby. Neurotičtí reformátoři, duševně nevyrovnaní literáti a ambiciózní demagogové si libují v obviňování „racionality" a v kázání evangelia „iracionality". V očích těchto žvanilů jsou peníze a kalkulace zdrojem toho největšího zla.

[🔊 Poslechnout audio](/data/7-paragraphs/audio/chapter_42/para_011-Penze-penn-ceny-trn-transakce-a-na-nich-za.mp3)
