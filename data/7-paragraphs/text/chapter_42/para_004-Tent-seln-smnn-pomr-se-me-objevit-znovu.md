
Tentýž číselný směnný poměr se může objevit znovu, ale není vůbec jisté, zda se to skutečně stane, a pokud se to stane, zůstává otevřena otázka, zda tento identický výsledek je spíše důsledkem zachování stejných okolností nebo návratu k nim než souhrou velice odlišného postavení faktorů, které určují cenu. Čísla, jež jednající člověk používá v ekonomické kalkulaci, se nevztahují k měřitelným veličinám, ale ke směnným poměrům, u nichž se – na základě porozumění – očekává, že budou realizovány na budoucích trzích. K tomu je jednání jako k jedinému směrováno a jedině toto má význam pro jednajícího člověka.

[🔊 Poslechnout audio](/data/7-paragraphs/audio/chapter_42/para_004-Tent-seln-smnn-pomr-se-me-objevit-znovu.mp3)
