
Hegemonická pouta se liší od smluvních pout rozsahem, v němž volby jednotlivců určují chod událostí. Jakmile se člověk rozhodl ve prospěch svého podrobení hegemonickému systému, stává se – v mezích působení tohoto systému a na dobu svého podrobení – pěšákem v jednání ředitele. V rámci hegemonického společenstva a do té míry, v níž řídí činnost svých podřízených, jedná pouze ředitel. Svěřenci jednají pouze tehdy, když si volí své podrobení; jakmile si jednou podrobení vybrali, již nejednají za sebe; je o ně postaráno.

[🔊 Poslechnout audio](/data/7-paragraphs/audio/chapter_42/para_011-Hegemonick-pouta-se-li-od-smluvnch-pout-rozsah.mp3)
