
Jestliže mi někdo dá vybrat ze tří vstupenek, které opravňují k návštěvě operních představení Aidy, Falstaffa a Traviaty, a já, budu-li si smět vzít pouze jednu, si vyberu Aidu, a budu-li si smět vzít ještě jednu, pak také Falstaffa; tím jsem si vybral. To znamená: za daných podmínek dávám přednost Aidě a Falstaffovi před Traviatou; pokud bych si mohl vybrat pouze jedno z těchto představení, dal bych přednost Aidě a vzdal bych se Falstaffa. Pokud nazvu vstupenku na Aidu písmenem a, vstupenku na Falstaffa písmenem b a vstupenku na Traviatu písmenem c, mohu říct: dávám přednost a před b a b před c.

[🔊 Poslechnout audio](/data/7-paragraphs/audio/chapter_42/para_014-Jestlie-mi-nkdo-d-vybrat-ze-t-vstupenek-kter.mp3)
