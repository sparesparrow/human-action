
Člověka vedlo k rozpracování praxeologické a ekonomické vědy poznání, co se děje ve světě, v němž je jednání vypočitatelné a kalkulovatelné. Ekonomie je v podstatě teorie té oblasti jednání, v níž se používají nebo mohou používat kalkulace, jsou-li splněny určité podmínky. Jak pro lidský život, tak pro studium lidského jednání nemá žádný jiný rozdíl větší význam než rozdíl mezi jednáním, které lze počítat, a jednáním, které počítat nelze.

[🔊 Poslechnout audio](/data/7-paragraphs/audio/chapter_42/para_005-lovka-vedlo-k-rozpracovn-praxeologick-a-ekono.mp3)
