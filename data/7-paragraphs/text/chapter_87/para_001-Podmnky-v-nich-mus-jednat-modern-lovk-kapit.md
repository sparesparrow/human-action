
Podmínky, v nichž musí jednat moderní člověk kapitalistického Západu, jsou odlišné od těch, v nichž žili a jednali jeho primitivní předci. Díky jejich prozřetelné péči máme k dispozici rozsáhlé zásoby výrobních prostředků, kapitálových statků nebo vyrobených výrobních faktorů a spotřebních statků. Naše činnost je uzpůsobena na delší dobu zaopatření, protože jsme šťastnými dědici minulosti, jež krok za krokem prodlužovala období zaopatření a odkázala nám prostředky na prodloužení doby čekání. Naše jednání se týká delších období a zaměřuje se na rovnoměrné uspokojení ve všech částech období zvoleného za dobu zaopatření.

[🔊 Poslechnout audio](/data/7-paragraphs/audio/chapter_87/para_001-Podmnky-v-nich-mus-jednat-modern-lovk-kapit.mp3)
