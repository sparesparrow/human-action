
Teorém časové preference musí být demonstrován dvojím způsobem. Nejprve pro případ prostého spoření, při němž si lidé musí vybrat mezi bezprostřední spotřebou určitého množství statků a pozdější spotřebou stejného množství. A dále pro případ kapitalistického spoření, při němž je nutné volit mezi dnešní spotřebou určitého množství statků a pozdější spotřebou buď většího množství, nebo statků schopných poskytnout uspokojení, jež je – odhlédnuto od časového rozdílu – hodnoceno výše. Důkaz byl podán pro oba případy. Žádný jiný případ není myslitelný.

[🔊 Poslechnout audio](/data/7-paragraphs/audio/chapter_87/para_001-Teorm-asov-preference-mus-bt-demonstrovn-dvo.mp3)
