
V čele odpůrců ekonomických poznatků stála německá historická škola. Pro tyto profesory bylo nepředstavitelné, že by jejich vznešené modly, braniborští hohenzollernští kurfiřti a pruští králové, neměly být všemocné. Ve snaze vyvrátit učení ekonomie se pohroužili do studia starých dokumentů a sestavili řadu svazků zabývajících se historií správy těchto slovutných vládců. V tom, jak sami praví, spočívá realistický přístup k problémům státu a vlády. Zde je možné najít ryzí fakta a skutečný život, a ne neduživé abstrakce a mylné generalizace britských doktrinářů.

[🔊 Poslechnout audio](/data/7-paragraphs/audio/chapter_151/para_006-V-ele-odprc-ekonomickch-poznatk-stla-nmeck.mp3)
