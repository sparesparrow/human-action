
Německá historická škola byla konzistentní při svém nekompromisním zavržení ekonomie a snaze nahradit ji wirtschaftliche Staatswissenschaften (hospodářskými aspekty politické vědy). Obdobně důsledné byly i četné pokusy britského fabianismu a amerického institucionalismu. Autoři, kteří ekonomii zcela neodmítají, avšak zároveň tvrdí, že regulace cen může dosáhnout stanovených cílů, si ale žalostně protiřečí. Není logicky možné usmířit přístup ekonoma s přístupem intervencionisty. Jsou-li ceny jedinečně určeny tržními daty, nelze jimi libovolně nakládat pomocí vládního donucení. Vládní nařízení vytváří prostě jen nová data, jejichž vliv je určen fungováním trhu. Nemusí nutně vést k těm výsledkům, které si vláda přijetím tohoto opatření předsevzala. Může se stát, že konečný výsledek vládního zásahu je z pohledu samotné vlády ještě méně žádoucí než předchozí stav, jejž se vláda rozhodla změnit.

[🔊 Poslechnout audio](/data/7-paragraphs/audio/chapter_151/para_009-Nmeck-historick-kola-byla-konzistentn-pi-sv.mp3)
