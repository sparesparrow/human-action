
Změny dat, které stále periodicky nastávají, které brání hospodářskému systému, aby se stal rovnoměrně plynoucí ekonomikou, a jež stále znovu vytvářejí podnikatelský zisk a ztrátu, jsou pro některé členy společnosti příznivé a pro jiné nepříznivé. Lidé proto udělali závěr: zisk jednoho člověka je ztrátou jiného; nikdo nemá prospěch z ničeho jiného než ze ztráty jiných. Toto dogma prosazovali již někteří staří autoři. Mezi moderními spisovateli byl prvním, kdo ho opět vyslovil, Montaigne; můžeme ho jednoduše nazývat Montaignovým dogmatem. Byla to podstata učení starého i nového merkantilismu. Je v základech všech takových moderních učení, která říkají, že v rámci tržního hospodářství převládá nesmiřitelný konflikt mezi zájmy různých společenských tříd uvnitř jednoho národa a dále mezi zájmy kteréhokoli národa a zájmy všech ostatních národů.

[🔊 Poslechnout audio](/data/7-paragraphs/audio/chapter_130/para_013-Zmny-dat-kter-stle-periodicky-nastvaj-kter.mp3)
